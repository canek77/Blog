<!-- dcterms:identifier = aspnetcz#47 -->
<!-- dcterms:title = Statistické vyhodnocení údajů o soutěžících -->
<!-- dcterms:abstract = Výherce dosud neznáme - budu je losovat a kontaktovat až přes den - ale už nyní vás mohu obeznámit s několika statistickými daty, které lze ze soutěže vyvodit. -->
<!-- np9:categoryId = 6 -->
<!-- x4w:category = Akce a události -->
<!-- np9:authorId = 1 -->
<!-- np9:authorEmail = michal.valasek@altairis.cz -->
<!-- dcterms:creator = Michal Altair Valášek -->
<!-- dcterms:created = 2005-09-14T02:57:51.413+02:00 -->
<!-- dcterms:date = 2005-09-14T02:57:51.413+02:00 -->

![Graf zastoupení mobilních operátorů](https://www.cdn.altairis.cz/Blog/2005/20050914-operatori.png)Výherce [volného vstupu na TechEd Praha](/entry/article-20050912.aspx) dosud neznáme - budu ho losovat a kontaktovat až přes den - ale už nyní vás mohu obeznámit s několika statistickými daty, které lze ze soutěže vyvodit.

Implementace web services je opravdu rychlá - první přihláška přišla dvacet minut po vydání článku, což je o to obdivuhodnější, že vyšel krátce po sedmé ráno. Zajímalo by mne, zda pánové J. R. a P. P. (píše pomaleji, trvalo mu to o čtyři minuty déle) byli vzhůru *ještě* (jako já), nebo *už* :-)

Mezi soutěžícími je jediná žena ([Myshi](http://www.bestijka.cz/) jsem zabránil v účasti s odkazem na to, že je víceméně rodinný příslušník :)

![Graf zastoupení velikosti triček](https://www.cdn.altairis.cz/Blog/2005/20050914-tricka.png)Z freemailů je mezi soutěžícími jednoznačně nejpopoulárnější GMail. Výskyt ostatních freemailů je stopový.

Mezi povinnou četbu zřejmě patří ASPNET.CZ ve slovenské společenosti Infotech, která vyslala hned tři zástupce.

Jednoznačně nejoblíbenější je mezi mobilními operátory T-Mobile (což osobně nechápu). Můj oblíbený Eurotel zcela propadl, porazili ho v počtu i zahraniční účastníci (ze Slovenska).

Plných 65% programátorů preferuje trička velikosti XL, miniaturní postavu vhodnou pro velikost S nemá nikdo. Nepotvrdila se tedy [letitá teorie](http://www.bestijka.cz/texty/programatori.asp) mojí drahé polovičky, že *počítačáři se dělí do dvou větví - na příliš hubené a příliš tlusté*.

Jména výherců budou k dispozici dnes odpoledne.