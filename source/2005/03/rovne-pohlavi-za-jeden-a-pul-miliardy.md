<!-- dcterms:identifier = riderweblog#200 -->
<!-- dcterms:title = Rovné pohlaví za jeden a půl miliardy -->
<!-- dcterms:abstract = Evropská unie ve své neskutečné moudrosti rozhodla, že budeme mít všichni rovná pohlaví. -->
<!-- np9:categoryId = 2 -->
<!-- x4w:category = Lidé a jiná zvěř -->
<!-- np9:authorId = 1 -->
<!-- np9:authorEmail = michal.valasek@altairis.cz -->
<!-- dcterms:creator = Michal Altair Valášek -->
<!-- dcterms:created = 2005-03-29T03:00:15.223+02:00 -->
<!-- dcterms:date = 2005-03-29T03:00:15.223+02:00 -->

Podle zprávy oficiálního webu Zastoupení Evropské komise v ČR se mnou vroucně milovaná EU chystá v roce 2007 [založit Institut pro rovnost pohlaví](http://evropska-unie.cz/cz/article.asp?id=3295), s počátečním rozpočtem 52.5 milionů EUR (asi 1.5 miliardy Kč). Vznik tohoto bohulibého institutu přivítal i Vladimír Špidla, vykopnutý do křesla evropského komisaře ve škodolibém přesvědčení, že nebude aspoň škodit jenom doma.

Předpokládám, že jedním z prvních počinů tohoto ústavu bude zavedení certifikovaných měřidel a po přechodném období začnou v roce 2010 kontroly rovnosti pohlaví. Nejprve namátkové, později se stanou rutinní součástí většiny úředních úkonů a výsledky se budou zapisovat do normovaného průkazu euroobčana.

Evropská unie tímto krokem jenom prohloubila mé nepřátelství vůči sobě. Doufám jen, že mařící komisaři či komisařky nebudou působit příliš sexy - ve ztopořeném stavu je mé pohlaví poněkud zakřivené ;-)