<!-- dcterms:identifier = aspnetcz#1 -->
<!-- dcterms:title = ASP Network je mrtev, ať žije ASPNET.CZ -->
<!-- dcterms:abstract = Provoz serveru ASP Network byl ukončen. Jeho nástupcem je ASPNET.CZ. -->
<!-- np9:categoryId = 1 -->
<!-- x4w:category = IT -->
<!-- np9:authorId = 1 -->
<!-- np9:authorEmail = michal.valasek@altairis.cz -->
<!-- dcterms:creator = Michal Altair Valášek -->
<!-- dcterms:created = 2005-01-01T21:45:08+01:00 -->
<!-- dcterms:date = 2005-01-01T21:45:08+01:00 -->

Po necelých pěti letech jsem se rozhodl ukončit provoz serveru **ASP Network** (alias **ASP.CZ**). Archiv článků najdete na adrese [http://archive.aspnetwork.cz/](http://archive.aspnetwork.cz/). Publikování se ovšem nevzdávám, mé hlubokomyslné myšlenky jest nadále nalézti na tomto serveru s názvem **ASPNET.CZ**.

Větu Marka Twaina o tom, že *jediná pomocná ruka se nachází na konci vlastního ramene*, jsem plně pocítil v době, kdy jsem se před lety začal zabývat programováním v Active Server Pages. V té době prostě neexistoval žádný zdroj o programování webových aplikací pod Windows v češtině. V půlce roku 2000 jsem tedy na doméně *asp.cz* takový server rozběhl.

Přesto byl po dlouhou dobu jediným specializovaným zdrojem informací v češtině - přežil všechny, kdo se o to více či méně pokoušeli.

Moje původní ideály o tom, že se podaří najít skupinu lidí, kteří se ke mně přidají a budou společně něco o ASP psát, se ukázaly být příliš naivními. Tento server (později přejmenovaný na ASP Network) se tak stal mým osobním technickým weblogem ještě v době, kdy nikdo nevěděl co to slovo znamená.

Z tohoto důvodu jsem se s novým rokem rozhodl přeměnit původně široce pojatý projekt serveru o webovém programování i oficiálně na weblog. Změnil jsem proto i publikační systém, místo velké [Nemesis](http://www.nemesis.cz/) používám (stejně jako na svém [osobním weblogu](http://weblog.rider.cz/)) malý ale šikovný [Cheetah](http://software.altaircom.net/software/cheetah.aspx) (který si mimochodem můžeta zdarma stáhnout, dal jsem ho k dispozici jako open source).