<!-- dcterms:identifier = aspnetcz#66 -->
<!-- dcterms:title = Vyhrajte volný vstup na seminář o ASP.NET -->
<!-- dcterms:abstract = Můj seminář o novinkách v ASP.NET 2.0 je prakticky vyprodán. Díky laskavosti pořadatele, počítačové školy Gopas, má jeden z vás možnost ušetřit 500 Kč a získat na něj volný vstup. -->
<!-- np9:categoryId = 6 -->
<!-- x4w:category = Akce a události -->
<!-- np9:authorId = 1 -->
<!-- np9:authorEmail = michal.valasek@altairis.cz -->
<!-- dcterms:creator = Michal Altair Valášek -->
<!-- dcterms:created = 2005-12-08T00:56:16.243+01:00 -->
<!-- dcterms:date = 2005-12-08T00:56:16.243+01:00 -->

Můj [seminář o novinkách v ASP.NET 2.0](/entry/article-20051203.aspx) je prakticky vyprodán. Díky laskavosti pořadatele, [počítačové školy Gopas](http://www.gopas.cz/), má jeden z vás možnost ušetřit 500 Kč a získat na něj volný vstup. Máte zájem?

Přečtete si pozorně následující text:

*Ačkoliv je americký spisovatel **X** (46 let) znám jako autor science fiction a cyberpunku, své zatím poslední dílo napsal v ruce husím brkem. Výkon je to stylový, protože se jeho děj odehrává v Evropě na přelomu 17. a 18. století. Výkon je to též obdivuhodný, protože celý cyklus sestává z osmi knih ve třech svazcích.*

*V našich končinách je ovšem nejznámější jeho třetí novela, jejíž název byl do češtiny nepříliš šťastně přeložen jako *Sníh*. Ve stejném světě se odehrává i pozděší kniha *Diamantový věk*.*

*Nás však zajímá jeho novější dílo (anglicky vydané poprve v roce 1999), bezmála tisícistránková novela **Y**. Její název by bylo možno volně přeložit jako *Kniha skrytých jmen* a napovídá, že tématem knihy je kryptografie. V této knize je popsán též (reálně fungující) šifrovací algoritmus, který může směle konkurovat moderním počítačovým šifrám. K jeho použití ovšem počítač vůbec nepotřebujete, kromě tužky a papíru potřebujete jenom obyčejný **Z**.*

Volný vstup na seminář získá ten, kdo jako první do komentářů k tomuto článku správně napíše co má být ve výše uvedeném textu na místech označených **X** (jméno autora), **Y** (název knihy) a **Z** (předmět používaný pro šifrování).

Pokud navíc doplníte ještě jméno člověka, který vymyslel (v reálném světě) onu shora uvedenou šifru (nejedná se o autora knihy), dostanete jako prémii firemní tričko Altair Communications.

Ještě **organizační pokyny**:

1.  Až se probudím (tedy dnes v brzkém odpoledni), buďto vyhlásím vítěze nebo zveřejním nápovědu. 
V komentáři musíte uvést platnou a fungující e-mailovou adresu (budu vás na ni kontaktovat). Nemusíte ji označovat jako veřejně viditelnou, já vidím všechny. 
Soutěže se prosím účastněte pouze tehdy, pokud můžete a chcete 15. prosince 2005 přijet na [tento celodenní seminář o ASP.NET 2.0](/entry/article-20051203.aspx).