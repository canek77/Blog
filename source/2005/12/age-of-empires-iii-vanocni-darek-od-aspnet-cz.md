<!-- dcterms:identifier = aspnetcz#69 -->
<!-- dcterms:title = Age of Empires III: Vánoční dárek od ASPNET.CZ -->
<!-- dcterms:abstract = Vánoční dárek pro věrné čtenáře - vyhrajte Age of Empires III -->
<!-- np9:categoryId = 6 -->
<!-- x4w:category = Akce a události -->
<!-- np9:authorId = 1 -->
<!-- np9:authorEmail = michal.valasek@altairis.cz -->
<!-- dcterms:creator = Michal Altair Valášek -->
<!-- dcterms:created = 2005-12-21T17:50:21.667+01:00 -->
<!-- dcterms:date = 2005-12-21T17:50:21.667+01:00 -->

![Age of Empires III](https://www.cdn.altairis.cz/Blog/2005/20051221-AgeOfEmpires.jpg) 

Dostal jsem včera hru **Age Of Empires III**. Vzhledem k tomu, že hry nehraju, rozhodl jsem se věnovat ji jednomu ze čtenářů ASPNET.CZ jako vánoční dárek.

*Podle mého názoru byl skutečným "věkem impérií" starověk. Zejména Řím ve své době vytvořil říši téměř po celém tehdy známém světě. Římské legie byly obávanou vojenskou silou a je tudíž zřejmé, že většina území byla získána vojenskými výboji nebo s jejich pomocí.*

*Jedno království, rozkládající se na území dnešního Turecka, však Řím v období republiky získal velice neobvyklou cestou.*

Hru Age of Empires III dostane ten, kdo jako první do komentářů pod tento článek napíše, jak se toto království jmenovalo a jaký že byl ten neobvyklý způsob, jakým k němu "senát a lid římský" přišel.

Při zadávání komentáře uveďte svou *funkční* e-mailovou adresu. Nemusíte povolovat její zveřejnění, uvidím ji stejně.