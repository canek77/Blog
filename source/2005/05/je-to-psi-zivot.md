<!-- dcterms:identifier = riderweblog#203 -->
<!-- dcterms:title = Je to psí život... -->
<!-- dcterms:abstract = Mezinárodní výstava psů a skoro letní návštěva u příbuzných -->
<!-- np9:categoryId = 3 -->
<!-- x4w:category = Vlci -->
<!-- np9:authorId = 1 -->
<!-- np9:authorEmail = michal.valasek@altairis.cz -->
<!-- dcterms:creator = Michal Altair Valášek -->
<!-- dcterms:created = 2005-05-01T22:33:22.597+02:00 -->
<!-- dcterms:date = 2005-05-01T22:33:22.597+02:00 -->

V sobotu se na výstavišti v Letňanech konala mezinárodní výstavu psů. Byli jsme tam s [Estou](http://www.vlcak.cz/) přihlášeni a na to konto jsem se dokonce dokopal k tomu, že jsem *v šest ráno* vstával (pro nezasvěcené: tou dobou obvykle chodím spát). Ledva jsem se exhumoval zjistil jsem, že nám v zdechl disk v mail serveru. Následujících několik hodin jsem strávil přesunem jeho funkcí na záložní server a na výstavu se nedostal.

Naše barvy tedy z antropomorfních bytostí hájila toliko Mysh. Estě byly tradičně (a oprávněně) vytknuty dlouhé uši a nedostatečná maska, pochválena celková konstituce a pohyb, stejně jako předvedení. Holt máme doma *hérečku*, která si užívá, když ji někdo obdivuje. Takže jsme dostali výbornou a slečny odkvačily domů.

## Na návštěvě u příbuzných

[![Vlk v ZOO Praha](https://www.cdn.altairis.cz/Blog/pribuzenstvo_lq.jpg "Vlk v ZOO Praha")](https://www.cdn.altairis.cz/Blog/pribuzenstvo_hq.jpg)Dnes jsme podnikli tradiční návštěvu u příbuzných v pražské ZOO. Vybrali jsme si k tomu horký, skoro letní den. Takže příbuzenstvo se o nás vůbec nezajímalo a všichni vlci se tvářili že radši zhynou, než by se zvedli z toho nejchladnějšího stinného místa ve výběhu.

Upřímně řečeno, ani se jim nedivím. Ostatně Esta zaujala přibližně podobnou pozici, ledva jsme zapadli do restaurace na večeři. Předtím vylemtala veškeré tekutiny v dosahu. Měla mi hodně za zlé, že jsem jí nedovolil zalézt v Tróji do Vltavy a ochladit se. Želbohu jsme ji dnes ráno nastříkali [přípravkem proti klíšťatům](http://www.frontline.com/), který ke zdárnému působení potřebuje, by se pes nějakou dobu po aplikaci nekoupal.

Jestli ale bude počasí nadále pokračovat v nastoleném trendu, vidím to tak, že té vody zalezeme brzo oba. Mne naštěstí Mysh Frontlinem nenastříkala :-)