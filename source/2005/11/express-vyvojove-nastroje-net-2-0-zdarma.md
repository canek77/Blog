<!-- dcterms:identifier = aspnetcz#60 -->
<!-- dcterms:title = Express vývojové nástroje - .NET 2.0 zdarma -->
<!-- dcterms:abstract = Microsoft učinil užitečný krok a dal k dispozici Express edici vývojových nástrojů zdarma. -->
<!-- np9:categoryId = 1 -->
<!-- x4w:category = IT -->
<!-- np9:authorId = 1 -->
<!-- np9:authorEmail = michal.valasek@altairis.cz -->
<!-- dcterms:creator = Michal Altair Valášek -->
<!-- dcterms:created = 2005-11-14T19:20:50.543+01:00 -->
<!-- dcterms:date = 2005-11-14T19:20:50.543+01:00 -->

Společnost Microsoft zveřejnila s novou verzí .NET Frameworku i novinku: Express edici vývojových nástrojů. Přináším několik odkazů, které se toho týkají.

*   [ASP.NET 2.0: Nechejte maličkých přijti ke mně](http://weblog.rider.cz/entry/article-20051109.aspx#212213) - spíše filozofické než technologické pojednání nejen o Express edicích na mém soukromém weblogu

## Visual Web Developer Express

Z edice vývojových nástrojů bude pro ASP.NET programátory patrně nejzajímavější Visual Web Developer Express. Umožňuje vytvářet weby ve VB.NET nebo C#. VWD je dle mého názoru velice mocným nástrojem, který v našich podmínkách uspokojí i mnoho profesionálů. Svým ovládáním a většinou možností je kompatibilní s Visual Studiem, postrádá pouze pokročilé technologie a zejména integraci více různých typů projektů pro rozsáhlejší řešení a práci v týmu. 

Osobně mám nainstalované a používám obojí, protože pro jednodušší webové aplikace je VWD postačující a zabírá méně paměti. 

*   [Informace o VWD a možnost stažení](http://msdn.microsoft.com/vstudio/express/vwd/) na MSDN
*   [Srovnání různých verzí](http://msdn.microsoft.com/vstudio/products/compare/default.aspx) VS 2005 a Express

Pokud se týče ceny, Express edice jsou a nejsou zdarma, stylem "chytrá horákyně". Cena je 49 dolarů, ale po dobu jednoho roku jsou produkty ke stažení zdarma (pokud si je stáhnete, bude je možno používat neomezeně dlouho). Nedovedu si představit, že po uplynutí jednoho roku MS Express edice zpoplatní - kočku je jednodušší z pytle vypustit, než ji vrátit tamtéž. Osobně tedy předpokládám, že Express bude na věky věkův zdarma, stejně jako se svého času postupně zmírňovala omezení na distibuci MSDE.

## SQL Server 2005 Express

SQL Express je nástupcem MSDE, tedy volně distribuovatelným databázovým strojem na bázi SQL Serveru. Oproti MSDE má menší množství omezení, hlavně je zrušeno omezení na nejvýše pět současně běžících dotazů, což znamená, že Express lze úspěšně použít i pro webové aplikace.

Novinkou je také dostupnost jednoduchého nástroje pro správu, Management Studio Express.

*   [Přehledný popis omezení](http://www.teratrax.com/articles/sql_server_2005_express.html) Express verze proti standardnímu SQL Serveru
*   [Informace o SQL Express](http://msdn.microsoft.com/vstudio/express/sql/) a možnost stažení na MSDN
*   [Management Studio Express](http://go.microsoft.com/fwlink/?LinkId=65110)