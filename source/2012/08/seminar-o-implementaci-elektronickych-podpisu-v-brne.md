<!-- dcterms:identifier = aspnetcz#395 -->
<!-- dcterms:title = Seminář o implementaci elektronických podpisů v Brně -->
<!-- dcterms:abstract = Kryptografie a elektronické podpisy jsou jedno z témat, o kterých má většina lidí spíše představy než znalosti. Tak dlouho jsem se setkával s neumětelskými a problematickými implementaci, až jsem se rozhodl jako službu lidstvu na toto téma vytvořit seminář. -->
<!-- np9:categoryId = 6 -->
<!-- x4w:category = Akce a události -->
<!-- np9:authorId = 1 -->
<!-- np9:authorEmail = michal.valasek@altairis.cz -->
<!-- dcterms:creator = Michal Altair Valášek -->
<!-- dcterms:created = 2012-08-22T03:37:17.757+02:00 -->
<!-- dcterms:date = 2012-08-22T03:30:00+02:00 -->
<!-- x4w:pictureWidth = 150 -->
<!-- x4w:pictureHeight = 150 -->
<!-- x4w:pictureUrl = /perex-pictures/20120822-seminar-o-implementaci-elektronickych-podpisu-v-brne.png -->

První den bude v mé režii a jeho tématem je . 

Velmi často se v praxi setkávám s případy, kdy je z důvodu nějakého triviálního nepochopení celý systém – mnohdy léta používaný – navržený špatně a pro případ sporu je zcela bezcenný, v lepším případě problematický. Implementátoři šifrovacích a podepisovacích nástrojů často postupují metodou pokus-omyl, vymýšlejí kolo a zapomínají, že i z bezpečných kryptografických primitiv lze vytvořit nebezpečný systém. 

Proto jsem připravil seminář "**Co vám ve škole neřekli a v zákonech nenajdete: bezpečná implementace elektronických podpisů v praxi**". V jeho průběhu se vám pokusím ukázat, jakým nástrahám byste se měli vyhnout a lidsky srozumitelným způsobem vysvětlit některé základní principy a obecné problémy. Tento seminář je určen programátorům, ale i architektům a v neposlední řadě jejich šéfům. Může se hodit i někomu, kdo se nachází v pozici zákazníka – zadavatele: aby věděl, co má vlastně chtít.

Seminář se bude konat dne **20. září 2012 v Brně**, ve školícím středisku fy. VARS a podrobnější informace o něm a možnost registrace najdete na [webu počítačové školy Gopas](http://www.gopas.cz/kurzy/SEMELP), která akci pořádá. Vstupné na seminář je 2500 Kč a zahrnuje i oběd.