<!-- dcterms:identifier = aspnetcz#393 -->
<!-- dcterms:title = Téma středeční akce: Azure VM a Web Sites, aneb konečně cloud pro nás ostatní -->
<!-- dcterms:abstract = Před časem jsem vás zval na tři akce, přičemž téma té prostřední bude určeno na základě toho, co se mi zalíbí na TechEdu a oznámeno dodatečně. Ten čas právě nastal: bude o Windows Azure pro nás ostatní, kteří jsme se dosud k cloudovému šílenství z různých důvodů nepřipojili. -->
<!-- np9:categoryId = 6 -->
<!-- x4w:category = Akce a události -->
<!-- np9:authorId = 1 -->
<!-- np9:authorEmail = michal.valasek@altairis.cz -->
<!-- dcterms:creator = Michal Altair Valášek -->
<!-- dcterms:created = 2012-07-01T02:30:45.46+02:00 -->
<!-- dcterms:date = 2012-07-01T02:20:00+02:00 -->
<!-- x4w:pictureWidth = 150 -->
<!-- x4w:pictureHeight = 150 -->
<!-- x4w:pictureUrl = /perex-pictures/20120701-tema-stredecni-akce-azure-vm-a-web-sites-aneb-konecne-cloud-pro-nas-ostatni.png -->

Jak jsem slíbil, středeční akce bude o tom, co mne nejvíc zaujalo na evropském TechEdu, který se konal od 25. do 29. června 2012 v Amsterdamu. Kandidáti jsou nakonec dva: SignalR a novinky ve Windows Azure. Volba padla na Azure, protože SignalR si chci ještě víc nastudovat, než o něm budu někde povídat.

Tématem jsou tedy dvě novinky ve Windows Azure: **Azure Web Sites** a **Azure Virtual Machines**. Cloudové služby jsou populární buzzword a jsou s námi již nějaký pátek. Jsou fajn pro určité typy nových aplikací, ale přenos existujících aplikací do cloudu je dost komplikovaný až nemožný a ceny pro podmínky mnoha českých firem příliš vysoké.

Dvě výše zmíněné novinky konečně umožňují cloud využívat i nám ostatním. Azure Web Sites výrazně zjednodušují a zlevňují vývoj a nasazení webových aplikací. Azure Virtual Machines vám pak dávají naprostou svobodu udělat v podstatě cokoliv. Vše si ukážeme na praktických příkladech.

*Vstup na akci je zdarma, ale podmínkou je [registrace na GeekCore](http://www.geekcore.cz/events/559).*