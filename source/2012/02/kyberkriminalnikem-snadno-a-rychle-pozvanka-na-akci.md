<!-- dcterms:identifier = aspnetcz#370 -->
<!-- dcterms:title = Kyberkriminálníkem snadno a rychle – pozvánka na akci -->
<!-- dcterms:abstract = Počítačová bezpečnost prakticky: zabezpečení dat v klidu, zabezpečení dat v pohybu a anonymní připojení k Internetu. Témata dnes možná ještě aktuálnější, než obvykle. Poradím vám, jak postupovat při jejich zabezpečení i narušení bezpečnosti. A je jenom na vás, zda se kybernetickým zločincem stanete nebo se jim budete bránit. -->
<!-- np9:categoryId = 6 -->
<!-- x4w:category = Akce a události -->
<!-- np9:authorId = 1 -->
<!-- np9:authorEmail = michal.valasek@altairis.cz -->
<!-- dcterms:creator = Michal Altair Valášek -->
<!-- dcterms:created = 2012-02-21T01:40:20.597+01:00 -->
<!-- dcterms:date = 2012-02-23T01:36:00+01:00 -->
<!-- x4w:pictureWidth = 150 -->
<!-- x4w:pictureHeight = 150 -->
<!-- x4w:pictureUrl = /perex-pictures/20120223-kyberkriminalnikem-snadno-a-rychle-pozvanka-na-akci.jpg -->

Seminář je cílen na pokročilejší uživatele bez speciálních znalostí. Cílem je poskytnout jim konkrétní a jednoduchý návod, jak mohou svůj život v kyberprostoru učinit bezpečnějším. Je vhodný zejména pro profesionály, pro které jsou důvěrná data - nebo data jejich klientů - zdrojem obživy: právníkům, účetním, daňovým poradcům... Také těm, kdo chtějí ochránit své důvěrné obchodní informace před záměrným útokem nebo jenom ztrátou paměťového média nebo notebooku. No a samozřejmě také kybernetickým zločincům, těm, kteří se jimi chtějí stát, nebo s nimi bojovat.   

**Hlavní témata semináře:**

*   **Typy hrozeb a jejich závažnost.** Od zvědavého potomka přes žárlivé manžely, průmyslovou špionáž až po mafii a policii. Nezjistitelnost versus neprokazatelnost.
*   **Připojení k Internetu.** Jak zjistit, s kým máte tu čest a jak se připojit tak, abyste byli opravdu anonymní. 
*   **Digitální stopy ve vašem počítači.** Jak je zjistit a jak se jich zbavit.
*   **Bezpečnost přenášených dat**, zejména e-mailové komunikace. Jak používat elektronické podpisy a šifrování obsahu, kde získat zdarma bezpečné certifikáty a jak s nimi zacházet.
*   **Bezpečnost uchovávaných dat**. Jak šifrovat jednotlivé soubory, nebo celý disk najednou, a jaké vám to přinese problémy.

Akce se bude konat ve čtvrtek, **15. března 2012 v Praze**, v budově Microsoftu ("Akvárko"), od 10 do 17 hodin. Akci pořádá počítačová škola Gopas a vstup na ni stojí 2500 Kč. Registrovat se můžete na [webu Gopasu](http://www.gopas.cz/News/Seminar-Kyberkriminalnikem-snadno-a-rychle.aspx).

*   [Informační leták v PDF](https://www.cdn.altairis.cz/Blog/2012/20120221-kyberkrim-letak.pdf)

Na seminář bude volně navazovat tentokrát již zdarma přístupná akce [Bezpečná webová API, jak to dělat správně](http://www.geekcore.cz/events/497), o níž jsem psal včera.