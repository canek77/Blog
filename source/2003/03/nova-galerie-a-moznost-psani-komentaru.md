<!-- dcterms:identifier = riderweblog#18 -->
<!-- dcterms:title = Nová galerie a možnost psaní komentářů -->
<!-- np9:categoryId = 2 -->
<!-- x4w:category = Lidé a jiná zvěř -->
<!-- np9:authorId = 1 -->
<!-- np9:authorEmail = michal.valasek@altairis.cz -->
<!-- dcterms:creator = Michal Altair Valášek -->
<!-- dcterms:created = 2003-03-04T13:15:55+01:00 -->
<!-- dcterms:date = 2003-03-04T13:15:55+01:00 -->

Než jsem začal vyrábět DVDčka, pochvaloval jsem si, jak mám rychlý počítač (1.7GHz P4). Komprimace MPEG-2 a muxování DVD mne nutí tento názor trochu přehodnotit ;-)

Noc na dnešek jsem tudíž strávil čekáním na to, až progress bar popoleze na 100% a abych se nenudil, udělal jsem několik drobných úprav svých webů.

Za prvé, zprovoznil jsem *novou a lepší fotogalerii* na [http://gallery.rider.cz](http://gallery.rider.cz). Ta předchozí byla jedna z prvních .NET aplikací, které jsem napsal a fascinován možnostmi nové technologie jsem vytvořil obludu, kterou nejsem v dané chvíli schopen ovládat ani já sám ;-)

Za druhé, dopsal jsem do tohoto weblogového systému možnost *psát komentáře k zápisům*. Weblog tedy tímto přestává být jednosměrným nástrojem, jehož prostřednictvím hlásám svou pravdu masám. Stává se místem, kde mi ty masy mohou zpátky nadávat, že píšu nesmysly.

No, pro jistotu jsem to napsal tak, že možnost psaní komentářů lze zase celkem snadno odstranit ;-)