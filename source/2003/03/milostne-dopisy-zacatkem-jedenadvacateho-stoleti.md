<!-- dcterms:identifier = riderweblog#25 -->
<!-- dcterms:title = Milostné dopisy začátkem jedenadvacátého století -->
<!-- np9:categoryId = 2 -->
<!-- x4w:category = Lidé a jiná zvěř -->
<!-- np9:authorId = 1 -->
<!-- np9:authorEmail = michal.valasek@altairis.cz -->
<!-- dcterms:creator = Michal Altair Valášek -->
<!-- dcterms:created = 2003-03-17T20:33:17+01:00 -->
<!-- dcterms:date = 2003-03-17T20:33:17+01:00 -->

![Můj nejnovější milostný dopis](http://weblog.rider.cz/files/dymo_love.jpg)Že mi moje babička prorokovala, že budu milostné dopisy psát na stroji, [jsem už psal](http://weblog.rider.cz/ShowRecord.aspx?day=20030216).

Musím se přiznat, že je tomu již poměrně dávno, co jsem naposledy psal milostný dopis. Zato je dost často dostávám, především formou SMSek. Stávalo se mi, že jsem dostával vášnivá milostná vyznání o délce pěti až sedmi zpráv. Moje nadšení a láskyplné rozpoložení vůči [Myshi](http://www.bestijka.cz/) vyprchalo v okamžiku, kdy mi došla poslední SMSka. Byla podepsaná naprosto cizím jménem, nadto mužským.

Dnes se zase vrátilo. Koupil jsem si etiketovací kleště proslulé značky [DYMO](http://www.dymo.com/). Dotyčný výdobytek techniky se dostal do tlapiček [Myshi](http://www.bestijka.cz/), takže jsem po řadě mailů dostal e svém životě druhý fyzický milostný dopis. Jak vypadá, si můžete prohlédnout na fotografii.