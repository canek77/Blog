<!-- dcterms:identifier = riderweblog#112 -->
<!-- dcterms:title = Jsem naštván a duševně rozpolcen: jaký foťák si pořídit? -->
<!-- np9:categoryId = 2 -->
<!-- x4w:category = Lidé a jiná zvěř -->
<!-- np9:authorId = 1 -->
<!-- np9:authorEmail = michal.valasek@altairis.cz -->
<!-- dcterms:creator = Michal Altair Valášek -->
<!-- dcterms:created = 2003-12-19T03:52:38+01:00 -->
<!-- dcterms:date = 2003-12-19T03:52:38+01:00 -->

[**![PF 2004 - click to see more](http://www.rider.cz/pf2k4/pf2004teaser.gif)**](http://www.rider.cz/pf2k4/)**Jsem naštván.** Někdo mi ukradl foťák (Minolta DiMAGE 5). Nejhorší na tom je, že všichni potenciální pachatelé jsou dlouhodobí spolupracovníci a řada z nich přátelé. Ach jo.

**Navíc jsem duševně rozpolcen.** Přemýšlím, jaký digitální fotoaparát bych si sakrafix měl místo něj pořídit. Musí splňovat následující parametry:

*   Rozlišení alespoň 2mpix.
*   Optický zoom s co největším rozsahem.
*   Možnost manuálního nastavení základních parametrů (ISO, WB, shutter, aperture, focus), a to inteligentním způsobem (tedy ne z menu).
*   Pokud možno paměťové médium CF nebo MemoryStick, ale od toho jsem v nouzi ochoten ustoupit.
*   Nesmí to být Minolta (zatím jsem nenašel výrobek této značky, která by *opravdu* fungoval a nehodlám jim dávat další šanci připravit mne o nervy).
*   Rychlé reakce (malé zpoždění po stisku spouště) a možnost kontinuálního snímání alespoň 1 fps.
*   Smysluplné rozměry. Což v mém případě znamená ne příliš malé.

Zdá se, že nejěvštím problémem jsou poslední dva body. Všichni výrobci produkují stylové kompakty (tedy nic pro moje pazoury) a šetří na procesorech, takže je to pppoooommmmaaaalllléééé.

Pošilhávám po Sony DSC F-717. Měl jsem staršího bratříčka, F-515. Vyhovoval mi ve všem, jenom mi vadilo že nemá optický hledáček (717 má) a že je to pomalé (717 taky). Ale nechce se mi vracet k dobám, kdy se mi sice podařilo pořídit pár dobrých momentek, ale stylem "zmáčkni spoušť, zavři oči a modli se". Ubohá 515ka se totiž na záběr tak půl až třičtvrtě vteřiny připravovala a následujícíh pět vteřin se z něj vzpamatovávala a nebyla schopna pořídit další. Nová verze je na tom o něco málo líp, ale velká sláva to není.

Momentálně je mým favoritem [Fuji Finepix S620Z](http://www.dpreview.com/reviews/specs/Fujifilm/fuji_finepixs602z.asp), který ovšem v našich zeměpisných šířkách nikde nemohu sehnat. Ach jo.

A navíc mi v pecku vedle zřejmě odešla zvuková karta :-((