<!-- dcterms:identifier = riderweblog#100 -->
<!-- dcterms:title = Pomsta za státní peníze - jak je to doopravdy -->
<!-- np9:categoryId = 2 -->
<!-- x4w:category = Lidé a jiná zvěř -->
<!-- np9:authorId = 1 -->
<!-- np9:authorEmail = michal.valasek@altairis.cz -->
<!-- dcterms:creator = Michal Altair Valášek -->
<!-- dcterms:created = 2003-11-10T16:46:19+01:00 -->
<!-- dcterms:date = 2003-11-10T16:46:19+01:00 -->

Obdržel jsem od karlovarského magistrátu odpověď na svůj [dotaz ze včerejška](http://weblog.rider.cz/ShowRecord.aspx?day=20031109). Přetiskuji jeji v plném znění, a s radostí.

> **From: Kaválek Jakub [[j.kavalek@mmkv.cz](mailto:j.kavalek@mmkv.cz)]
> Sent: Monday, November 10, 2003 12:40 PM
> To: **[**michal.valasek@altaircom.net**](mailto:michal.valasek@altaircom.net)** **
> 
> Vážený pane Valášku,
> 
> jsem velmi rád, že jste se před utvořením vlastního názoru obrátil na nás s dotazem. Skutečnost je totiž zcela jiná, než je popsáno v novinovém článku o internetových stránkách provozovaných p. Hartem. S dotyčným redaktorem deníku Právo jsem již osobně mluvil a přislíbil mi zveřejnění opravy. Na provoz zmiňovaných internetových stránek město Karlovy Vary žádným způsobem nepřispělo a nijak na nich neparticipuje.
> 
> Rada města schválila příspěvek ve výši 50 000 Kč na činnost občanského sdružení Nažidla 2003, které provozuje své vlastní internetové stránky (www.nazidla2003.cz). Částka byla určena na celkovou činnost tohoto sdružení a s provozem zmíněných internetových stránek pana Harta tedy nemá tato finanční podpora nic společného.
> 
> Usnesení rady města jsou na internetu (www.mmkv.cz, sekce rada města) zveřejňována vždy do jednoho týdne, jedná se o zdržení kvůli nutnosti udělat z jednání oficiální zápis, dát jej k podpisu primátorovi a poté o technickou stránku umístění těchto dat.
> 
> Přeji příjemný den
> 
> Mgr. Jakub Kaválek, tiskový mluvčí Magistrátu města Karlovy Vary
> 
> Připojuji text usnesení rady města z 4. 11. 2003:
> 
> 1b) Přidělení účelové dotace do oblasti zdravotní a sociální v roce 2003
> 
> Rada města
> 
> doporučila zastupitelstvu města schválit uzavření smlouvy o poskytnutí účelové dotace v r. 2003 v celkové výši 50 000,-Kč občanskému sdružení Nažidla 2003 na:
> 
> - zřízení a provoz internetových stránek, finanční příspěvek na úhradu právní pomoci členům sdružení, finanční podporu členům sdružení pro umožnění účasti u soudního jednání v Českých Budějovicích, úhradu nákladů na navázání spolupráce s podobně postiženými občany, úhradu nákladů na navázání spolupráce s fyzickými a právnickými osobami za účelem dosažení cílů sdružení, úhradu nákladů na navázání spolupráce s Evropskou federací obětí dopravních nehod.