<!-- dcterms:identifier = riderweblog#39 -->
<!-- dcterms:title = Další změny a malá soutěž ;-) -->
<!-- np9:categoryId = 2 -->
<!-- x4w:category = Lidé a jiná zvěř -->
<!-- np9:authorId = 1 -->
<!-- np9:authorEmail = michal.valasek@altairis.cz -->
<!-- dcterms:creator = Michal Altair Valášek -->
<!-- dcterms:created = 2003-04-08T00:56:18+02:00 -->
<!-- dcterms:date = 2003-04-08T00:56:18+02:00 -->

![](http://weblog.rider.cz/files/hadanka.jpg) 

Připadá mi, že poslední dobou ctím tradici řady českých médií, které informují především o českých médiích ;-)

V každém případě, vyvrhl jsem na denní světlo novou verzi svého blogovacího systému. Je ještě více mobilní, takže mohu též přidávat zápisy na cestách.

Dále pak pro rozesílání zpráv o aktualizaci využívá můj geniální systém [PaleHorse](http://palehorse.altaircom.net/), což jej činí výkonnějším, multithreadovým a tak všelijak podobně.

Praktickým důsledkem je, že zprávy budou nyní chodit všem ihned po přidání (tomu jednomu člověkovi, co zvolil denní zasílání se tímto omlouvám).

Rovněž se posílá jenom odkaz na zprávu. Za prvé, tohle je weblog, ne e-zine. Za druhé, jsem příliš líný, než abych psal deHTMLizátor, po jehož použití by byl text i nadále čitelný.

Slibuji, že příští zápis už bude více deníkový.

A abyste se na mne nezlobili, vyhlašuji minisoutěž. První člověk, který do komentářů k článku napíše, co je na obrázku, který je připojen k tomuto článku, dostane ode mne tričko [ASP Network](http://www.aspnetwork.cz/). Čas na to máte do dnešní půlnoci.