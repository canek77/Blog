<!-- dcterms:identifier = riderweblog#45 -->
<!-- dcterms:title = ...a hlavně ji pořádně vyšukej! -->
<!-- np9:categoryId = 2 -->
<!-- x4w:category = Lidé a jiná zvěř -->
<!-- np9:authorId = 1 -->
<!-- np9:authorEmail = michal.valasek@altairis.cz -->
<!-- dcterms:creator = Michal Altair Valášek -->
<!-- dcterms:created = 2003-04-19T20:48:50+02:00 -->
<!-- dcterms:date = 2003-04-19T20:48:50+02:00 -->

Moji prarodiče mne snad nepřestanou fascinovat. Zejména pak dědeček, kterému je přes osmdesát. Před několika lety jsem mu přivezl představit svoji přítelkyni - tekdy ještě ve víru D/s vášní. Očekával jsem, že budu muset nějak citlivě starému pánovi vysvětlit, proč že má ona dívenka na krku psí obojek. Nečekal jsem, že se na ni podívá, za ten obojek si ji přitáhne a s oceňujícím pohledem řekne "to je praktické...".

Dnes jsem s ním telefonoval. Bavili jsme se o blížících se Velikonocích a také tříletému výročí soužití s Myshí (proč ho slavíme na Velikonoce a jak jsme se vlastně dali dohromady si přečtěte na jejích [bestijčích stránkách](http://www.bestijka.cz/galerie/bdsm.asp)). Zbytek rodiny na druhém konci linky i mne zde totálně dostal svou připomínkou "...no a hlavně si sežeň pomlázku a pořádně ji vyšukej!" Nejsem si vědom toho, že by se na Karlovarsku (odkud pocházím) tohoto výrazu užívalo pro kteroukoliv z velikonočních tradic, takže když jsem se probral, zmohl jsem se jenom na "no, už se stalo" a vzpomínku na dnešní ráno ;-)

Nejsem si úplně jistý, jestli jsem to tím vylepšil ;)