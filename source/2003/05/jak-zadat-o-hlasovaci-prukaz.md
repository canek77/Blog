<!-- dcterms:identifier = riderweblog#56 -->
<!-- dcterms:title = Jak žádat o hlasovací průkaz -->
<!-- np9:categoryId = 2 -->
<!-- x4w:category = Lidé a jiná zvěř -->
<!-- np9:authorId = 1 -->
<!-- np9:authorEmail = michal.valasek@altairis.cz -->
<!-- dcterms:creator = Michal Altair Valášek -->
<!-- dcterms:created = 2003-05-23T23:31:46+02:00 -->
<!-- dcterms:date = 2003-05-23T23:31:46+02:00 -->

<p>Byl jsem požádán, abych zde zveřejnil postup, jakým jest žádati o hlasovací průkaz pro referendum o vstupu do Evropské unie.</p>
<p>Konání referenda ošetřuje <a href="http://www.euroskop.cz/utils/get_file.asp?company=91&news=85&file=4530">Zákon o provádění referenda o přistoupení České republiky k Evropské unii</a>.</p>
<p>Stačí napsat dopis a odeslat ho na obecní úřad v místě vašeho trvalého bydliště (potažmo magistrát, úřad městské části apod.). Není předepsán žádný konkrétní formát, stačí vyjádřit žádost o zaslání hlasovacího průkazu. Toto je text dopisu, který jsem použil já:</p>
<blockquote>
<p><strong>Věc:</strong> Žádost o vydání hlasovacího průkazu</p>
<p>Ve smyslu §6 odst. 2 zákona o provádění referenda o přistoupení České republiky k Evropské unii a o změně některých zákonů tímto žádám o vydání hlasovacího průkazu:</p>
<p>Jméno a příjmení: Michal Valášek<br>Adresa trvalého bydliště: Lidická 67, 360 20&nbsp; Karlovy Vary</p>
<p>Hlasovací průkaz prosím zašlete na adresu:</p>
<p>V. L. K. produkce, s. r. o.<br>attn: Michal Valášek<br>P. O. Box 1<br>147 01&nbsp; pošta Praha 47</p>
<p>V případě jakýchkoliv dotazů či problémů mne prosím kontaktujte na telefonním čísle +420 603 828 493 nebo e-mailové adrese <a href="mailto:alt@ir.cz">alt@ir.cz</a>.</p>
<p>S pozdravem,</p>
<p>Michal Valášek</p></blockquote>
<p>Žádost je třeba opatřit úředně ověřeným podpisem. Úřední ověření podpisu provede notář nebo matrika.</p>
<p>Zákon předepisuje písemnou formu, takže dle mého názoru bohužel není možné poslat žádost v elektronické formě podepsanou elektronicky.</p>