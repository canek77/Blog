<!-- dcterms:identifier = riderweblog#49 -->
<!-- dcterms:title = Bezplatná soukromá inzerce -->
<!-- np9:categoryId = 2 -->
<!-- x4w:category = Lidé a jiná zvěř -->
<!-- np9:authorId = 1 -->
<!-- np9:authorEmail = michal.valasek@altairis.cz -->
<!-- dcterms:creator = Michal Altair Valášek -->
<!-- dcterms:created = 2003-05-01T14:23:15+02:00 -->
<!-- dcterms:date = 2003-05-01T14:23:15+02:00 -->

Zjistil jsem, že se mi doma povalují rozličné elektronické hračky, které jsou mi k ničemu. Všechny jsou zcela v pořádku, jenom pro ně nemám využití, protože už mám jiné a lepší nebo náhradu za ně. Takže pokud máte někdo zájem, prodávám níže uvedené předměty. Uvedená cena je odhadem a orientační, pokud mi řeknete nějaký rozumný důvod, proč by měla být nižší, můžeme se dohodnout.

**Mobilní telefon Sony Ericsson T68i** - neblokovaný, legálně koupený, dosud v záruce. Podle mne druhý nejlepší telefon na trhu. První nejlepší je P800, který mám teď ;-) *Cena 6000 Kč.*

**Přenosná USB vypalovačka/CD/MP3 player Sony CRX10U** - koupil jsem si ji k notebooku bez vypalovačky, načež jsem si pořídil nový notebook. Dobře použitelné i jako MP3 přehrávač (z CD) pro někoho, kdo nesedí pořád u počítače jako já :-) *Cena 3000 Kč.*

**Digitální fotoaparát Sony F-505** - 2.1 mpix (1600x1200), jeho hlavní výhodou je skvělý objektiv, takže perfektně "kreslí". Včetně 8 MB a 64 MB karty, náhradního akumulátoru a nabíječky. Nezávislou uživatelskou recenzi najdete [zde](http://www.steves-digicams.com/f505.html) (anglicky). Pořídil jsem si foťák, který je sice horší (opticky), ale je podstatně menší, takže ho mohu nosit pořád s sebou po kapsách. *Cena 8500 Kč.*

Pokud máte zájem, pošlete mi [e-mail](mailto:rider@rider.cz).