<!-- dcterms:identifier = aspnetcz#347 -->
<!-- dcterms:title = Chcete vědět, na co se připravit v roce 2012? Přijďte na DevCon 2011 -->
<!-- dcterms:abstract = Na příští rok chystá Microsoft smršť novinek pro vývojáře. Novou verzi Visual Studia, .NET Frameworku, SQL Serveru… Gopas a Microsoft pro vás připravili jednodenní konferenci, na které vás seznámíme s novinkami. Přečtěte si anotaci mojí přednášky a nenechte si ujít šanci vyhrát vstup zdarma. -->
<!-- np9:categoryId = 6 -->
<!-- x4w:category = Akce a události -->
<!-- np9:authorId = 1 -->
<!-- np9:authorEmail = michal.valasek@altairis.cz -->
<!-- dcterms:creator = Michal Altair Valášek -->
<!-- dcterms:created = 2011-11-05T14:41:40.033+01:00 -->
<!-- dcterms:date = 2011-11-05T14:41:41+01:00 -->
<!-- x4w:pictureWidth = 150 -->
<!-- x4w:pictureHeight = 150 -->
<!-- x4w:pictureUrl = /perex-pictures/20111105-chcete-vedet-na-co-se-pripravit-v-roce-2012-prijdte-na-devcon-2011.png -->

Na příští rok chystá Microsoft smršť novinek pro vývojáře. Novou verzi Visual Studia, .NET Frameworku, SQL Serveru… Gopas a Microsoft pro vás připravili jednodenní konferenci, na které vás seznámíme s novinkami. Akce nese poetický název **DevCon TechEd 2011**, asi aby se hodně pletla s *TechEd DevConem* před půl rokem. Já navrhoval DevNext, ale neujalo se to :-(. Bude se konat v **CineStar na Černém Mostě**, a to **1. prosince 2011**). Přednášející jsou vesměs známé firmy a kompletní seznam najdete na stránkách [www.devcon.teched.cz](http://www.devcon.teched.cz). 

Níže podepsaný si tam bude plácat játra na téma **Novinky v .NET Frameworku 4.5 z pohledu webového vývojáře**. K mé nezměrné radosti jsem vyfasoval hned první ranní přednášku. O čem bude, pokud se mi podaří se zavčas probudit?

*   Nové funkce ve Visual Studiu 2012, zejména vylepšení editoru HTML a CSS.
*   Model binding v ASP.NET Web Forms 4.5
*   Model validation v ASP.NET Web Forms.
*   Klíčová slova async, await a zjednodušení asynchronního programování.
*   Podpora HTML 5 ve Web Forms.
*   Minifikace a komprimace JavaScriptu a CSS.

Ve spolupráci s pořadatelem, počítačovou školou Gopas, jsme pro vás připravili soutěž, jejíž dva výherci dostanou vstup na konferenci zdarma. Soutěž probíhá ode dneška do **18. listopadu 2011** na adrese [DevConSoutez.aspnet.cz](http://DevConSoutez.aspnet.cz). 

Mimochodem: ten web je napsaný v Developer Preview verzi .NET 4.5 a běží na Windows 8 Serveru a IIS 8. Ale neříkejte to na mne Microsoftu, jsem si dost jistý, že to ještě nemá "go live" licenci ;-).