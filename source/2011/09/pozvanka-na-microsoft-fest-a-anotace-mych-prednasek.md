<!-- dcterms:identifier = aspnetcz#339 -->
<!-- dcterms:title = Pozvánka na Microsoft Fest a anotace mých přednášek -->
<!-- dcterms:abstract = Jako každý rok, i letos pořádá smečka MVP a Student Partnerů v prostorách MFF UK podzimní akci Microsoft Fest. Jako obvykle jsem jedním z přednášejících, takže si neodpustím zpropagovat svoje dvě přednášky tamtéž. -->
<!-- np9:categoryId = 6 -->
<!-- x4w:category = Akce a události -->
<!-- np9:authorId = 1 -->
<!-- np9:authorEmail = michal.valasek@altairis.cz -->
<!-- dcterms:creator = Michal Altair Valášek -->
<!-- dcterms:created = 2011-09-18T22:07:54.29+02:00 -->
<!-- dcterms:date = 2011-09-21T08:00:00+02:00 -->
<!-- x4w:pictureWidth = 150 -->
<!-- x4w:pictureHeight = 150 -->
<!-- x4w:pictureUrl = /perex-pictures/20110921-pozvanka-na-microsoft-fest-a-anotace-mych-prednasek.png -->

Jako každý rok, i letos pořádá smečka MVP a Student Partnerů v prostorách MFF UK podzimní akci **Microsoft Fest 2011**. Bude se konat **26. a 27. listopadu** (so, ne) a oficiální web akce najdete na [www.ms-fest.cz](http://www.ms-fest.cz). Registrace je prostřednictívm [GeekCore](http://www.geekcore.cz/events/449).

Vzhledem k novinkám, které Microsoft uvedl a chystá, je letošní ročník programově dosti výživný a rozhodně se na pár přednášek chystám podívat. Samozřejmě na MS Festu již tradičně přednáším, takže vás rovnou pozvu na své dvě přednášky.

## Novinky v ASP.NET 4.5

**Neděle, 14:15-15:15**

Tahle přednáška je zahalená velkým tajemstvím, a to i pro mne. První testovací verze .NET 4.5 a VS 2011 byla uvedena teprve před pár dny, takže jsem ji nestihl ještě detailně prostudovat a konkrétní obsah a dema si budu připravovat na základě toho, co objevím. Rozhodně ale bude řeč o model bindingu a model validation a dalších podobných vychytávkách.

## Data v oblacích, nohy na zemi: Windows Azure Storage

**Neděle, 15:30-16:30**

Když se mluví o platformě Windows Azure, obvykle je řeč o běhu aplikací v cloudu. Věděli jste ale, že azurové obláčky obsahují i kapacitně neomezené, velice výkonné a finančně výhodné bezpečné úložiště dat, které můžete využívat i z aplikací, které běží lokálně? 

Windows Azure Table Storage, Blob Storage a Queue storage mohou být užitečné i pro ty, kdo klasické cloud programování využívat nehodlají a nebo nemohou. V této přednášce se zaměříme právě na využití Azure úložiště - ať už aplikace sama běží v cloudu nebo nikoliv. 