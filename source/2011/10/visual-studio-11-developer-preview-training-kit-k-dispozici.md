<!-- dcterms:identifier = aspnetcz#346 -->
<!-- dcterms:title = Visual Studio 11 Developer Preview Training Kit k dispozici -->
<!-- dcterms:abstract = Zajímáte se o novinky v příští verzi ASP.NET 4.5? K dispozici je sada hands-on labů, které představují jednotlivé novinky ve Visual Studiu (20)11 a .NET 4.5. -->
<!-- np9:categoryId = 7 -->
<!-- x4w:category = Software -->
<!-- np9:authorId = 1 -->
<!-- np9:authorEmail = michal.valasek@altairis.cz -->
<!-- dcterms:creator = Michal Altair Valášek -->
<!-- dcterms:created = 2011-10-18T13:51:50.257+02:00 -->
<!-- dcterms:date = 2011-10-18T13:51:50+02:00 -->
<!-- x4w:pictureWidth = 150 -->
<!-- x4w:pictureHeight = 150 -->
<!-- x4w:pictureUrl = /perex-pictures/20111018-visual-studio-11-developer-preview-training-kit-k-dispozici.png -->

Zajímáte se o novinky v příští verzi ASP.NET 4.5? Microsoft sice na konferenci Build ukázal Developer Preview verze Windows 8, Visual Studia a .NETu, ale od té doby je ticho po pěšině. Z důvodů, které nechápu nejenom já, ale ani mnozí zaměstnanci MS, mají zakázáno se obšírněji vyjadřovat, blogovat o nových verzích a obecně je množství materiálů dost omezené. Teď ovšem vyšla sada hands-on labů, které ukazují některé novinky ve Visual Studiu a .NETu.

Oficiální název těchto labů je **Visual Studio 11 Developer Preview Training Kit** a můžete si ho stáhnout [na webu Microsoftu](http://www.microsoft.com/download/en/details.aspx?id=27738). Ke stažení jsou dvě verze, 37 MB velký balík všech příkladů a potom dvoumegový bootstrapper, který stáhne jenom ty laby, které chcete. Ušlechtilý záměr je, že by se měly postupně zveřejňovat další laby a tento nástroj by je měl dynamicky dotahovat. Je ovšem otázkou, jak to bude nakonec doopravdy, ze zkušenosti vím, že podobné projekty nemívají v případě MS valných pokračování, ale naděje umírá poslední.

Připomínám, že kromě training kitu potřebujete i **Visual Studio 11 Developer Preview**. I to je volně ke stažení v podobě [webového instalátoru](http://www.microsoft.com/download/en/details.aspx?id=27543) nebo [ISO image](http://www.microsoft.com/download/en/details.aspx?id=27538).

## Předběžná pozvánka na akci

Pokud vás zajímají novinky v příští verzi .NETu a Visual Studia, rezervujte si v kalendáři **čtvrtek, 1. prosince**. Na tento termín je (zatím předběžně) plánována vývojářská konference na toto téma. Bližší informace zveřejním na ASPNET.CZ, jakmile je budu mít.