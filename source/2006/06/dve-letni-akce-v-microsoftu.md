<!-- dcterms:identifier = aspnetcz#96 -->
<!-- dcterms:title = Dvě letní akce v Microsoftu -->
<!-- dcterms:abstract = Štěpán Bechyňský chce uspořádat v létě dvě drobné akce pro vývojáře. Máte zájem? -->
<!-- np9:categoryId = 6 -->
<!-- x4w:category = Akce a události -->
<!-- np9:authorId = 1 -->
<!-- np9:authorEmail = michal.valasek@altairis.cz -->
<!-- dcterms:creator = Michal Altair Valášek -->
<!-- dcterms:created = 2006-06-06T16:06:29.537+02:00 -->
<!-- dcterms:date = 2006-06-06T16:06:29.537+02:00 -->

Na [weblogu české DPE Group](http://blogs.msdn.com/vyvojari/) zveřejnil Štěpán Bechyňský článek s [pozvánkou](http://blogs.msdn.com/vyvojari/archive/2006/06/05/617882.aspx) na dvě připravované prázdninové akce.

Jako narozeninový dárek pro mne ;-), tedy **11. července 2006**, se plánuje povídání o **ASP.NET 3.0 (ATLAS) a technologii AJAX**, které bude jakýmsi pokračováním mých přednášek na téma návrhu GUI webových aplikací. První z nich se uskutečnila v Praze 26. dubna a její [záznam si můžete stáhnout](https://www.aspnet.cz/Articles/90-zaznam-seminare-net-group-o-asp-net-2-0.aspx). Druhá se uskuteční [tento čtvrtek na WUG v Brně](http://www.wug.cz/Home/tabid/36/ctl/Detail/mid/417/ItemId/10/Default.aspx) a její záznam si budete moci stráhnout, pokud se mi podaří rozchodit bezdrátový mikrofon, který mi zatím odmítá poslušnost.

O mně je všeobecně známo, že AJAX mám obecně rád asi jako lepru, ale obávám se, že se mu prostě nevyhneme.

O necelý měsíc později, **1. srpna 2006** připravil Štěpán povídání o vývoji **Vista Sidebar Gadgets**. Což je téma sice poněkud vzdálené webovému vývoji (pokud vím), ale i tak velmi zajímavé.

Nehodláte-li tedy strávit celé léto válením na pláži pod karibským sluncem, přihlašte se ve formě [komentáře ke Štěpnovu zápisku](http://blogs.msdn.com/vyvojari/archive/2006/06/05/617882.aspx#comments).