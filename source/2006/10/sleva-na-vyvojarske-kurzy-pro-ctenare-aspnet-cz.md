<!-- dcterms:identifier = aspnetcz#116 -->
<!-- dcterms:title = Sleva na vývojářské kurzy pro čtenáře ASPNET.CZ -->
<!-- dcterms:abstract = Chcete získat vědomosti (nejenom) o ASP.NET 2.0 se slevou a zároveň přispět na provoz a další rozvoj vašeho oblíbeného webu a s ním souvisejících aktivit? Pro čtenáře ASPNET.CZ jsme ve spolupráci s počítačovou školou Gopas připravili speciální slevu na vývojářské kurzy, včetně mých vlastních. -->
<!-- np9:categoryId = 6 -->
<!-- x4w:category = Akce a události -->
<!-- np9:authorId = 1 -->
<!-- np9:authorEmail = michal.valasek@altairis.cz -->
<!-- dcterms:creator = Michal Altair Valášek -->
<!-- dcterms:created = 2006-10-18T02:31:08.5+02:00 -->
<!-- dcterms:date = 2006-10-18T02:31:08.5+02:00 -->

 ![Počítačová škola GOPAS](https://www.cdn.altairis.cz/Blog/2006/20061018-gopas.jpg)Jak je minimálně některým z vás již známo, pracuji mimo jiné jako lektor pro [počítačovou školu Gopas](http://www.gopas.cz/). Naše spolupráce se slibně rozvíjí a to je dobrá zpráva i pro čtenáře webu ASPNET.CZ.

 **Pokud při objednávce jakéhokoliv kurzu v počítačové škole Gopas uvedete do poznámky slevový kód ASPNET.CZ, dostanete slevu 10% z kurzovného. Zároveň tím podpoříte provoz webu ASPNET.CZ a dalších souvisejících aktivit, jako jsou [videozáznamy](http://videoarchiv.altairis.cz/) a [volné akce pro veřejnost](http://akce.altairis.cz/).** 

Tato nabídka platí do odvolání a vztahuje se na všechny kurzy počítačové školy Gopas, tj. nejenom na ty, které školím já, nebo které se týkají webového vývoje.

## Moje plánované kurzy

Webové vývojáře by mohly zajímat níže uvedené termínu kurzů. Všechny školím já osobně, takže můžete využít příležitosti a strávit několik dnů v mé okouzlující společnosti ;-)

Na všechny kurzy se vztahuje shora uvedená sleva. Jejich číslování *velmi přibližně* odpovídá kurzům Microsoft Official Curriculum (MOC), ale tyhle kurzy nejsou standardní MOCčka, učím je podle vlastních materiálů a na množství vlastních příkladů.

Řadu probíraných témat jsem již "nakousl" v článcích na tomto webu nebo na našich večerních seminářích. Tam ale není prostor k hlubšímu probrání celé věci a možnost vyzkoušet si řečené ihned na připravených příkladech. Obsah všech kurzů průběžně inovuji podle aktuálních verzí dostupných technologií a podle feedbacku, který obdržím od posluchačů. Malý počet účastníků kurzu mi také dává možnost se jim individuálně věnovat a upravovat obsah kurzu dle jejich skutečných potřeb.

Termíny jsou v jednotlivých lokalitách (Praha, Brno a Bratislava) vypisovány dle zájmu a dle potřeby. Pokud vám tedy nevyhovuje uvedený termín či místo konání kurzu, obraťte se na [klientský servis Gopasu](http://www.gopas.cz/Clanek.aspx?IDClanku=65) se svou poptávkou - pokud se sejde dostatečný počet zájemců, bude vypsán další termín. (Pro jistotu uvádím, že nemá smysl se obracet přímo na mne -- mohu vám sice nabídnout individuální placené konzultace, ale o termínech Gopasích kurzů nerozhoduji.)

### GOC2310 - Vývoj webových aplikací v ASP.NET 2.0 (5 dní)

*   *
								**Brno, 11-15. prosince 2006**
						*

Tento kurz je určen pro zájemce o programování v ASP.NET 2.0, kteří nemají znalosti předchozí verze ASP.NET. Vyučuje se tedy "od základu" na verzi 2.0 ve Visual Studiu 2005.

Od účastníků předpokládám obecnou znalost webového prostředí, jazyka HTML, případně nějaké jiné webové technologie (ASP, PHP...) a velmi základní znalost jazyka Visual Basic .NET nebo C#.

 *Běžná cena kurzu je 14 500 Kč, po slevě pro čtenáře ASPNET.CZ 13 050 Kč.   
Jedná se o mimořádný běh kurzu, na který je nutno se * [ *registrovat přes MOC2310 (ASP.NET 1.1)* ](http://www.gopas.cz/DetailKurzu.aspx?IDKurzu=3142) *.* 

### GOC3201 - Novinky v ASP.NET 2.0 (3 dny)

*   **
								*Brno, 13-15. listopadu 2006*
						**

Tento kurz je určen vývojářům, kteří mají zkušenosti s ASP.NET verze 1.x a chtějí je "upgradovat" na verzi 2.0. Kurz se zaměřuje na novinky jako je deklarativní programování, membership, nové server controls a podobně.

Předpokládám tedy, že účastníci mají běžné znalosti programování v ASP.NET 1.1 a Visual Studiu 2003, protože kurz popisuje změny oproti této verzi. Příklady jsou v jazycích VB.NET i C#.

 *Běžná cena kurzu je 11 100 Kč, po slevě pro čtenáře ASPNET.CZ 9 990 Kč.  
Registrujte se * [ *standardním způsobem na webu Gopasu* ](http://www.gopas.cz/DetailKurzu.aspx?IDKurzu=3489) *.* 

### GOC3202 - ASP.NET 2.0 pro pokročilé (3 dny)

*   **Praha, 23-25. října 2006**

*   **Praha, 6-8. prosince 2006**

Tento kurz je určen zkušenějším vývojářům v ASP.NET 2.0 a je logickým pokračováním předchozích dvou kurzů. Zatímco předchozí kurzy se zabývají především využitím hotových funkčních celků ASP.NET, tento kurz je zaměřen především na jejich modifikaci a psaní vlastních. Zaměřuje se především na:

*   Pokročilé využítí HTTP modulů a handlerů.
*   Jak využít control adaptérů k získání kontroly nad HTML kódem, který ASP.NET generují.
*   Vlastní membership, role či profile providery, ViewState moduly a další.
*   Nasazení a správa WWW aplikací, využití web deployment projects.
*   Úvod do využití ASP.NET AJAX Frameworku.

Předpokládá se znalost technologie ASP.NET 2.0 zhruba v rozsahu předchozích dvou kurzů. Příklady jsou ve směsi jazyků - něco je ve VB.NET, něco v C#, něco v obojí verzi.

 *Běžná cena kurzu je 11 100 Kč, po slevě pro čtenáře ASPNET.CZ 9 990 Kč.  
Registrujte se * [ *standardním způsobem na webu Gopasu* ](http://www.gopas.cz/DetailKurzu.aspx?IDKurzu=3524) *.* 