<!-- dcterms:identifier = aspnetcz#117 -->
<!-- dcterms:title = Vyhlašujeme soutěž o komponentu roku! -->
<!-- dcterms:abstract = Společnosti Altairis, Microsoft a počítačová škola Gopas vyhlašují soutěž Komponenta roku 2006. Hlavní cenou je Visual Studio 2005 s MSDN Premium Subscription na jeden rok. -->
<!-- np9:categoryId = 6 -->
<!-- x4w:category = Akce a události -->
<!-- np9:authorId = 1 -->
<!-- np9:authorEmail = michal.valasek@altairis.cz -->
<!-- dcterms:creator = Michal Altair Valášek -->
<!-- dcterms:created = 2006-10-26T19:21:11.567+02:00 -->
<!-- dcterms:date = 2006-10-26T19:21:11.567+02:00 -->

Jednou z velkých výhod technologie ASP.NET je možnost komponentizace. Aplikaci můžete snadno rozdělit do různých modulů, které můžete využívat v různých aplikacích společně. Řada takových modulů může být užitečná nejenom vám, ale i ostatním.

## Soutěž Komponenta roku 2006

Společnosti **Altairis**, **Microsoft** a počítačová škola **Gopas** vyhlašují soutěž [Komponenta roku 2006](http://komponenta-roku.aspnet.cz/).

Komponentou se pro účely této soutěže rozumí jakýkolvi modul, který je určen pro ASP.NET a lze ho učinit součástí jiné aplikace. Například tedy server controls (vizuální nebo nevizuální), užitečné HTTP moduly a handlery, membership, role a profile providery, control adapters a podobně.

Co můžete vyhrát?

1.  Microsoft Visual Studio 2005 Team Edition a jednoroční předplatné MSDN Premium (věnovala společnost Altairis) a poukaz na libovolné třídenní školení v počítačové škole Gopas.
2.  Microsoft Visual Studio 2005 Professional Edition NFR,  Microsoft SQL Server Standard Edition NFR (věnovala společnost Microsoft) a poukaz na jednodenní školení v počítačové škole Gopas.
3.  Odborná počítačová literatura od společnosti Microsoft a propagační předměty partnerů soutěže.

Více informací o soutěži najdete na adrese [http://komponenta-roku.aspnet.cz/](http://komponenta-roku.aspnet.cz/).

## Nepíšete komponenty, ale chcete je využívat?

Připravili jsme pro vás [wish list](http://komponenta-roku.aspnet.cz/), kam můžete zapsat svá přání, jaké komponenty byste rádi viděli. Vývojáři pak mohou tento wish list použít jako inspiraci pro svou vlastní tvorbu.