<!-- dcterms:identifier = aspnetcz#80 -->
<!-- dcterms:title = Tak mi taky vyšel článek na MSDN -->
<!-- dcterms:abstract = Není tomu tak dlouho, co se Michael Juřek chlubil, že mu vyšel první článek na MSDN (a možná první od českého autora). Teď mu mohu sekundovat, možná jsem druhý. Můj článek je střelba trochu mimo mé obvyklé hájemství webových aplikací, ale dotýká se tématu, které mne hodně zajímá - uživatelského rozhraní. -->
<!-- np9:categoryId = 1 -->
<!-- x4w:category = IT -->
<!-- np9:authorId = 1 -->
<!-- np9:authorEmail = michal.valasek@altairis.cz -->
<!-- dcterms:creator = Michal Altair Valášek -->
<!-- dcterms:created = 2006-03-08T15:48:52.553+01:00 -->
<!-- dcterms:date = 2006-03-08T15:48:52.553+01:00 -->

		![Okno aplikace](https://www.cdn.altairis.cz/Blog/2006/20060308-C4F.gif) 

Není tomu tak dlouho, co se Michael Juřek [chlubil, že mu vyšel první článek na MSDN](http://blog.vyvojar.cz/mjurek/archive/2005/08/15/6448.aspx "Vyšel mi článek na msdn.microsoft.com ") (a možná první od českého autora). Teď mu mohu sekundovat, možná jsem druhý ;-)

Z mého hlediska velice zajímavou sekcí MSDN je [Coding4fun](http://msdn.microsoft.com/coding4fun/ "http://msdn.microsoft.com/coding4fun/"). V ní jsou zveřejňovány různé návody určené především pro začínající programátory, neprofesionály-koníčkáře a hračičky. Řadím se do té poslední kategorie :-)

[Můj článek](http://msdn.microsoft.com/coding4fun/weekend/hiddenimage/default.aspx) (možná trochu překvapivě) míří mimo můj "oficiální" obor zájmu, tedy webové aplikace. Důvod je jednoduchý: jako uživatel nesnáším aplikace, které se chovají jinak, než je v kraji zvykem. Ukládají nastavení jinam než mají, vypadají podezřele a obecně je vidět, že jejich autor strávil spoustu času vymýšlením kola.

Windows mají na většinu věcí své metody, je definováno jak má aplikace vypadat a jak se má chovat, aby byla použitelná i pro uživatele s nestandardním nastavením. Bohužel, velká část programátorů tato pravidla a technologie nezná. A výsledek je obvykle dosti tristní.

Proto jsem se rozhodl napsat článek o tvorbě Windows Forms aplikací a zaměřit se právě na jejich uživatelské rozhraní. Na jeho návrh v souladu s obecně uznávanými zvyklostmi a na možnost, jak bezpracně dosáhnout obvyklého chování, jako například zapamatování si nastavení, pozice a velikosti oken a podobně.

Článek je psán v angličtině a jmenuje se [Hidden Image Game: The Art of Decent User Interface](http://msdn.microsoft.com/coding4fun/weekend/hiddenimage/default.aspx).