<!-- dcterms:identifier = aspnetcz#101 -->
<!-- dcterms:title = Záznamy všech seminářů konečně na jednom místě -->
<!-- dcterms:abstract = Po dlouhém a usilovém boji se mi podařilo shromáždit všechny záznamy dosud proběhlých seminářů o ASP.NET 2.0 na jednom místě. Tím místem je nově zřízený server videoarchiv.altairis.cz. -->
<!-- np9:categoryId = 6 -->
<!-- x4w:category = Akce a události -->
<!-- np9:authorId = 1 -->
<!-- np9:authorEmail = michal.valasek@altairis.cz -->
<!-- dcterms:creator = Michal Altair Valášek -->
<!-- dcterms:created = 2006-07-02T05:01:34.533+02:00 -->
<!-- dcterms:date = 2006-07-02T05:01:34.533+02:00 -->

 

Po dlouhém a usilovém boji se mi podařilo shromáždit všechny záznamy dosud proběhlých seminářů o ASP.NET 2.0 na jednom místě. Tím místem je nově zřízený server **[**videoarchiv.altairis.cz**](http://videoarchiv.altairis.cz/)**.

Na tomto místě do budoucna najdete všechny pořízené záznamy všech akcí.

Zatím tam jsou první čtyři pokračování semináře o novinkách v ASP.NET 2.0, tedy včetně d[osud nezveřejněného záznamu poslední přednášky z minulého úterý](http://videoarchiv.altairis.cz/Entry/7-cast-4-prace-s-daty-a-cacheovani.aspx).

Rád bych se omluvil za vzniklé zpoždění, bylo způsobeno zdravotními důvody. Po minulých zmatcích jsem neměl odvahu tuto akci zrušit a hazardovat tak s důvěrou všech lidí, kteří naplnili sál, byť mi nebylo zrovna nejlépe. Bohužel, přednáška samotná mne téměř dorazila (jak si jistě všimli ti, kdož byli fyzicky přítomni). Byl jsem následně nucen vyhledat péči našeho socialistického zdravotnictví a momentálně jsem na antibiotikách a skoro nemohu mluvit.

Tento stav nicméně není trvalý a termíny následných přednášek na téma [Membership a security](http://akce.altairis.cz/Event.aspx?EventId=2) a [internals a rozšiřitelnost](http://akce.altairis.cz/Event.aspx?EventId=3) zůstávají v platnosti.