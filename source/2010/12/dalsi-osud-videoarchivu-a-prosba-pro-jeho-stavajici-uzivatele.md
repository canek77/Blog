<!-- dcterms:identifier = aspnetcz#310 -->
<!-- dcterms:title = Další osud videoarchivu – a prosba pro jeho stávající uživatele -->
<!-- dcterms:abstract = Dosti často jsem tázán na osud serveru videoarchiv.altairis.cz, zda běží a poběží. Smutnou skutečností je, že sám nevím a potřebuju vaši pomoc. -->
<!-- np9:categoryId = 6 -->
<!-- x4w:category = Akce a události -->
<!-- np9:authorId = 1 -->
<!-- np9:authorEmail = michal.valasek@altairis.cz -->
<!-- dcterms:creator = Michal Altair Valášek -->
<!-- dcterms:created = 2010-12-06T22:09:56.933+01:00 -->
<!-- dcterms:date = 2010-12-06T22:09:57.56+01:00 -->
<!-- x4w:pictureWidth = 150 -->
<!-- x4w:pictureHeight = 150 -->
<!-- x4w:pictureUrl = /perex-pictures/20101206-dalsi-osud-videoarchivu-a-prosba-pro-jeho-stavajici-uzivatele.png -->

Dosti často jsem tázán na osud serveru **videoarchiv.altairis.cz**, zda běží a poběží. Smutnou skutečností je, že sám nevím a potřebuju vaši pomoc.

Při migraci serverů na novou lokaci jsem si totiž omylem smazal FTP server, na kterém byla všechna videa uložena. Sice mám někde zazálohované originály, ale nevím kde a asi se už nikdy nedokážu dokopat k tomu, abych to všechno procházel a znovu konvertoval. Tím spíš, že řada věcí tam byla už zastaralých. Nicméně chápu, že pro řadu lidí ty informace mohou být cenné.

Proto vyzývám P. T. čtenářstvo ASPNET.CZ: pokud jste si záznamy z videoarchivu stáhli a leží vám někde na disku, můžete mi prosím dát vědět, nejlépe mailem na [michal.valasek@altairis.cz](mailto:michal.valasek@altairis.cz)? Rád bych si od vás ta videa nahrál zpět, abych je mohl zase zveřejnit, je to asi cesta nejmenšího odporu :)