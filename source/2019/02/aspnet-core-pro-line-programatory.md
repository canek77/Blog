<!-- dcterms:title = Příklady a prezentace z akce pro líné programátory -->
<!-- dcterms:abstract = Včera a dnes se v Praze v Microsoftu konala konference o ASP.NET Core v rámci Update Days - s pracovním názvem "ASP.NET Core pro líné programátory", protože tématem prvního dne bylo vesměs jak aplikace generovat automaticky a bez námahy. -->
<!-- dcterms:creator = Michal Altair Valášek -->
<!-- x4w:pictureUrl = /perex-pictures/20190215-aspnet-core-pro-line-programatory.jpg -->
<!-- x4w:pictureWidth = 150 -->
<!-- x4w:pictureHeight = 150 -->
<!-- x4w:pictureCredits = Update Conference -->
<!-- x4w:coverUrl = /cover-pictures/20190215-aspnet-core-pro-line-programatory.jpg -->
<!-- x4w:coverCredits = Update Conference -->
<!-- x4w:category = Akce a události -->
<!-- dcterms:date = 2019-02-15 -->

Včera a dnes se v Praze v Microsoftu konala konference o ASP.NET Core v rámci Update Days - s pracovním názvem "ASP.NET Core pro líné programátory", protože tématem prvního dne bylo vesměs jak aplikace generovat automaticky a bez námahy.

**Všechny prezentace a příklady z mých přednášek si můžete stáhnout jako [ZIP archiv](https://www.cdn.altairis.cz/Blog/2019/20190215-lprog.zip).**

## Dějství první: Razor Pages pro pokročilé

V úvodní přednášce jsem vám ukázal pokročilejší vlastnosti Razor Pages. Jak využívat handlery, jak vytvářet vlastní tag helpery a view komponenty a jak je zabalit do opakovaně použitelných knihoven.

## Dějství druhé: Automatické generování uživatelského rozhraní

Po obědě jsme se podívali na první ze svaté trojice líného programátora, totiž automatické generování uživatelského rozhraní. Ukázal jsem vám, jak částečně nebo úplně automaticky generovat uživatelské rozhraní na základě metadat, jak validovat uživatelské vstupy a zejména jak tohle všechno customizovat dle vašich přání.

## Dějství třetí: Dynamické generování metadat pomocí konvencí

V této přednášce jsem vám ukázal, jak si zjednodušit vytváření oněch metadat, která používáme pro dynamické generování UI. Představil jsem vám mechanismus generování metadat na základě konvencí, který vám podstatně usnadní život.

## Dějství čtvrté: Lokalizace ASP.NET aplikací

V závěrečné přednášce jsem ukázal, jak dříve předvedené techniky (a pár dalších triků) využít k tomu, aby vaše aplikace bezbolestně podporovala více než jeden jazyk. Jak využít vestavěné lokalizační mechanismy, které se ovšem pro naše prostředí příliš nehodí, nebo jak si napsat vlastní, lepší.
