<!-- dcterms:title = Jak nalepit samolepku -->
<!-- dcterms:abstract = Dostali jste - třeba ode mne - samolepku vyřezanou z fólie a nevíte, jak ji správně nalepit? Pokud je z jednoho kusu, je to snadné. Ale co když jsou to třeba písmenka, nebo jiné složité tvary? Přináším jednoduchý návod, jak na to. -->
<!-- dcterms:creator = Michal Altair Valášek -->
<!-- x4w:pictureUrl = /perex-pictures/20190315-samolepky.png -->
<!-- x4w:pictureWidth = 150 -->
<!-- x4w:pictureHeight = 150 -->
<!-- x4w:coverUrl = /cover-pictures/20190315-samolepky.jpg -->
<!-- x4w:category = Bastlení -->
<!-- dcterms:date = 2019-03-15 -->

Dostali jste - třeba ode mne - samolepku vyřezanou z fólie a nevíte, jak ji správně nalepit? Pokud je z jednoho kusu, je to snadné. Ale co když jsou to třeba písmenka, nebo jiné složité tvary? Přináším jednoduchý návod, jak na to. 

V profesionální praxi se používají speciální přenosové fólie nebo přenosové papíry. Nicméně jejich získání a použití v malém je z různých důvodů dost komplikované. Naštěstí existuje jednoduché řešení - papírová malířská maskovací páska.

<figure>
    <img src="https://www.cdn.altairis.cz/Blog/2019/20190315-samolepky-1.jpg" alt="Krok 1" />
    <figcaption>Začněte tím, že cílovou plochu (zde notebook) vyčistíte a odmastíte. Já k tomu používám isopropyl alkohol (IPA), ale můžete použít třeba technický líh nebo v nouzi nejvyšší saponát.</figcaption>
</figure>

<figure>
    <img src="https://www.cdn.altairis.cz/Blog/2019/20190315-samolepky-2.jpg" alt="Krok 2" />
    <figcaption>Nyní celý motiv přelepte papírovou malířskou maskovací páskou (někdy se jí také říká "Tesa páska" podle jednoho z výrobců). Prodává se v několika šířkách. Pokud je páska užší než motiv, nalepte více pruhů tak, aby se mírně překrývaly. Pásku dobře přitiskněte na fólii.</figcaption>
</figure>

<figure>
    <img src="https://www.cdn.altairis.cz/Blog/2019/20190315-samolepky-3.jpg" alt="Krok 3" />
    <figcaption>Poté opatrně sloupněte voskovaný papír tak, aby fólie zůstala nalepená na papírové pásce. Pokud nějaký kousek nedrží, přitiskněte na tomto místě pásku silněji nehtem. Případně můžete použít něco ostrého nebo špičatého (špičku nože) k tomu, abyste kousek zachytili a přitiskli k pásce. Můžete též použít nějaký plochý nástroj (například pravítko) a voskový papír v ostrém úhlu stahovat přes něj.</figcaption>
</figure>

<figure>
    <img src="https://www.cdn.altairis.cz/Blog/2019/20190315-samolepky-4.jpg" alt="Krok 4" />
    <figcaption>Samolepku i s papírovou páskou nalepte na požadované místo a pořádně uhlaďte.</figcaption>
</figure>

<figure>
    <img src="https://www.cdn.altairis.cz/Blog/2019/20190315-samolepky-5.jpg" alt="Krok 5" />
    <figcaption>Papírovou pásku opatrně odstraňte. Použijte stejné metody jako při odstraňování voskovaného papíru.</figcaption>
</figure>

<figure>
    <img src="https://www.cdn.altairis.cz/Blog/2019/20190315-samolepky-6.jpg" alt="Krok 6" />
    <figcaption>Fólii uhlaďte měkkou látkou nebo houbičkou a máte hotovo.</figcaption>
</figure>