<!-- dcterms:identifier = aspnetcz#5419 -->
<!-- dcterms:title = Web od nuly: webový vývoj pro úplné začátečníky -->
<!-- dcterms:abstract = Tato akce není pro vás. Ale přesto by vás mohla zajímat, pokud se vás vaši kamarádi ptají "A jak mám začít, když chci taky programovat webové aplikace?". -->
<!-- np9:categoryId = 6 -->
<!-- x4w:category = Akce a události -->
<!-- np9:authorId = 1 -->
<!-- np9:authorEmail = michal.valasek@altairis.cz -->
<!-- dcterms:creator = Michal Altair Valášek -->
<!-- dcterms:created = 2014-03-19T15:22:46.557+01:00 -->
<!-- dcterms:date = 2014-03-19T15:22:46+01:00 -->
<!-- x4w:pictureWidth = 150 -->
<!-- x4w:pictureHeight = 150 -->
<!-- x4w:pictureUrl = /perex-pictures/20140319-web-od-nuly-webovy-vyvoj-pro-uplne-zacatecniky.png -->

Tato akce není pro vás - ale přesto by vás mohla zajímat. Tato akce je určena pro lidi, kteří jsou sice pokročilými uživateli počítačů, ale nejsou programátoři. A chtěli by se naučit vytvářet webové stránky a aplikace. 

Pokud čtete ASPNET.CZ, tak nejspíše této definici nevyhovujete a na semináři byste se nudili. Ale nejspíš máte nějaké známé, kteří se vás ptají "A co mám dělat, když se chci naučit programovat weby?". Já rozhodně ano a právě proto jsem se rozhodl uspořádat tuto akci. 

Budu na ní vykládat samotné základy: jak funguje web server, co je to HTML a CSS, jeho syntaxe a základy... Poté se podíváme na ASP.NET Web Pages a psaní jednoduchých webových aplikací. Závěrem si představíme Azure Web Sites a proces nasazení na web server. 

Seminář bude realizován formou výkladu a praktických cvičení. Každý účastník s sebou musí mít vlastní notebook s nainstalovaným Visual Studiem 2013 (stačí bezplatná Express edition). Podrobný návod k instalaci dostanou registrovaní předem e-mailem. 

Vstup na akci je zdarma, ale podmínkou je předchozí registrace [na webu Microsoftu](https://msevents.microsoft.com/CUI/EventDetail.aspx?EventID=1032582372&Culture=cs-CZ&community=0). Tam také najdete podrobnější informace o obsahu kurzu. 