<!-- dcterms:identifier = aspnetcz#5420 -->
<!-- dcterms:title = Záznam ze seminářů pro mlčící většinu a třídenní akce pro ni -->
<!-- dcterms:abstract = Scott Hanselmann jim říká "temná masa". Těm neviditelným 99 % programátorů, kteří nečtou – a už vůbec nepíšou – blogy nebo Twitter a nežijí nejnovějšími změnami populárních frameworků. Ne vždy z vlastní vůle. Já mám to obrovské štěstí, že patřím do toho jednoho procenta, a chci to předat dál. -->
<!-- np9:categoryId = 6 -->
<!-- x4w:category = Akce a události -->
<!-- np9:authorId = 1 -->
<!-- np9:authorEmail = michal.valasek@altairis.cz -->
<!-- dcterms:creator = Michal Altair Valášek -->
<!-- dcterms:created = 2014-03-22T23:25:17.183+01:00 -->
<!-- dcterms:date = 2014-03-22T23:25:17+01:00 -->
<!-- x4w:pictureWidth = 150 -->
<!-- x4w:pictureHeight = 150 -->
<!-- x4w:pictureUrl = /perex-pictures/20140322-zaznam-ze-seminaru-pro-mlcici-vetsinu-a-tridenni-akce-pro-ni.jpg -->

Svět IT se mění a rozvíjí velice dynamicky. I když se omezím jenom na technologie související s ASP.NET webovým vývojem, významné novinky přicházejí každý týden. ASP.NET Identity, nový Entity Framework, nové MVC, nové Web Pages, novinky ve Windows Azure, nové všechno. Ani já s nimi nedokážu úplně držet krok, a to je to moje hlavní pracovní náplň.

Jsem 1%. Mám to obrovské štěstí, že moje hlavní pracovní náplň není udržovat a vyvíjet nějaký konkrétní systém, ale učit se novinky a předávat je dál. 99% programátorů je na tom ale úplně jinak. Nemají čas udržovat své znalosti v pozoru, protože musejí udržovat v chodu jim svěřené systémy. Vidím to velice často při konzultacích a na kurzech: programátory, kteří sice používají nejnovější nástroje, ale programují v nich stejně, jako před pěti a více lety.

Zatímto "elita" se dohaduje na blozích GitHubu a Twitteru jaký design pattern je pro co nejlepší, drtivá většina reálných systémů je pořád psaná stylem SqlConnection.Open a SELECT * FROM Tabulka. Scott Hanselmann jim říká "[temná masa](http://www.hanselman.com/blog/DarkMatterDevelopersTheUnseen99.aspx)". Je jich většina a nejsou vidět. Programátoři, kteří prostě pracují a nekecají o tom.

V uplynulých týdnech jsem uspořádal v Akvárku dva semináře: [Jemný úvod do pokročilejších konstrukcí v C#](http://youtu.be/BXIrnD6DygU) a [Jemný úvod do ORM a Entity Frameworku](http://youtu.be/0nM38vBk6LI) (odkazy vedou na záznamy z těchto akcí na YouTube). Co do návštěvnosti se jednalo o jedny z nejúspěšnějších akcí, co se tam konaly. A to přesto, že všechna probíraná témata jsou "stará vesta", žádné horké novinky. Nebo spíš právě proto – jenom většina programátorů neměla čas se na to pořádně, systematicky podívat.

Vyzýval jsem účastníky, aby mi poslali mailem náměty na další témata a dostal jsem jich požehnaně. Na základě toho jsem se rozhodl udělat **třídenní kurz**, který do větší hloubky probere témata ze shora uvedených seminářů. Kromě toho doplňuje ta témata, která jsem od vás dostal mailem (zejména pokročilejší dedičnost, generické typy a další). Kromě mého teoretického výkladu si také budete všechno moci ihned vyzkoušet v připravených hands-on labech.

Kurz najdete na novém webu **[kurzy.altairis.cz](http://kurzy.altairis.cz/1)** a bude se konat od 7. do 9. dubna (v případě velkého zájmu vypíšu další termíny). Cena kurzu je 12000 Kč, ale pokud do poznámky v objednávce uvedete kód "ASPNET.CZ" a objednáte se nejpozději do konce března, dostanete 2000 Kč slevu a cena pro vás tedy bude 10000 Kč + DPH.

Podrobnější informace o kurzu najdete na [http://kurzy.altairis.cz/1](http://kurzy.altairis.cz/1 "http://kurzy.altairis.cz/1").