<!-- dcterms:identifier = aspnetcz#180 -->
<!-- dcterms:title = Navrhněte téma dema na TechEd! -->
<!-- dcterms:abstract = Na Developer Days 2006 měla obrovský úspěch přednáška "ASP.NET pro školu, úřad i dům", která byla v podstatě celá jedno velké demo a v průběhu které jsem pomocí (tehdy) aktuáních technologií napsal kompletní aplikaci. Rád bych totéž předvedl na letošním TechEdu. Ale schází mi inspirace. -->
<!-- np9:categoryId = 6 -->
<!-- x4w:category = Akce a události -->
<!-- np9:authorId = 1 -->
<!-- np9:authorEmail = michal.valasek@altairis.cz -->
<!-- dcterms:creator = Michal Altair Valášek -->
<!-- dcterms:created = 2008-01-23T08:23:01.25+01:00 -->
<!-- dcterms:date = 2008-01-23T08:23:01.25+01:00 -->

Na Developer Days 2006 měla obrovský úspěch přednáška "[ASP.NET pro školu, úřad i dům](http://videoarchiv.altairis.cz/Entry/10-microsoft-developer-days-2006-asp-net-pro-skolu-urad-i-dum.aspx)", která byla v podstatě celá jedno velké demo a v průběhu které jsem pomocí (tehdy) aktuáních technologií napsal kompletní aplikaci. Rád bych totéž předvedl na letošním [TechEdu](http://www.teched.cz/). 

Ale schází mi inspirace.

Potřebuji aplikaci dostatečně složitou, aby na ní bylo možné předvést nové technologie z .NET Frameworku 3.5 a Visual Studia 2008: Ajax, LINQ, jazykové novinky v C#, ListView... Zároveň ale dostatečně jednoduchou na to, aby se dala snadno vysvětlit a předvést na prostoru řekněme dvou hodin.

Máte tedy jedinečnou příležitost vidět, co sami chcete. Pokud vás vhodná aplikace napadá, napište svůj návrh do komentářů, a možná se štěstí usměje právě na vás!