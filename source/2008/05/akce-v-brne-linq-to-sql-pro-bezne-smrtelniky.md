<!-- dcterms:identifier = aspnetcz#202 -->
<!-- dcterms:title = Akce v Brně: LINQ-to-SQL pro běžné smrtelníky -->
<!-- dcterms:abstract = Abych nebyl nařčen z pragocentrismu, pořádáme historicky první altairisí akci v novém Inovačním centru Microsoftu v Brně. -->
<!-- np9:categoryId = 6 -->
<!-- x4w:category = Akce a události -->
<!-- np9:authorId = 1 -->
<!-- np9:authorEmail = michal.valasek@altairis.cz -->
<!-- dcterms:creator = Michal Altair Valášek -->
<!-- dcterms:created = 2008-05-31T00:57:59.187+02:00 -->
<!-- dcterms:date = 2008-05-31T00:57:59.187+02:00 -->

Abych nebyl nařčen z pragocentrismu, pořádáme historicky první altairisí akci v novém [Inovačním centru Microsoftu v Brně](http://www.msic.cz/).

Připravil jsem přednášku **LINQ pro běžné smrtelníky**, která je určena právě těm, kdo si kladou výše uvedené otázky. Je tedy určena absolutním začátečníkům, kteří se dosud s novou verzí C# a LINQem nesetkali a chtějí vědět, co to všechno umí, jak se to dá používat a k čemu je to vlastně dobré.

Zaměříme se především na LINQ-to-SQL, což je v podstatě O/R mapper vestavěný v .NETu. Podíváme se, jak se dá prakticky využít, rozšířit jeho funkčnost a letmo též na nové prvky LinqDataSource a ListView, dostupné v ASP.NET 3.5.

Tato akce volně souvisí s přednáškou Štěpána Bechynského [Novinky v C# 3.0](http://akce.altairis.cz/Events/185.aspx) - Štěpán se zaměří na "jazykovou" část věci, já na tu "objektovou".

Akce se koná v Microsoft Inovačním Centru, U vodárny 2, ve čtvrtek 5. 6. 2008 od 18:00. Účast je zdarma, podmínkou je ale předchozí registrace na webu [akce.altairis.cz](http://akce.altairis.cz/Events/187.aspx).