<!-- dcterms:identifier = aspnetcz#153 -->
<!-- dcterms:title = Pozvánka na semináře o XML a XSL/XSLT -->
<!-- dcterms:abstract = Formát XML je základem řady (nejen webových technologií) a v .NETu a ve Windows ho najdete všude. Jeho základy jsou jednoduché, ale celková idea použití a jeho možnosti jsou řadě lidí utajeny - na základě mých předchozích zkušeností. Proto jsem se rozhodl uspořádat dvě akce, které se budou XML a XSL/XSLT zabývat. -->
<!-- np9:categoryId = 6 -->
<!-- x4w:category = Akce a události -->
<!-- np9:authorId = 1 -->
<!-- np9:authorEmail = michal.valasek@altairis.cz -->
<!-- dcterms:creator = Michal Altair Valášek -->
<!-- dcterms:created = 2007-05-08T16:10:12.067+02:00 -->
<!-- dcterms:date = 2007-05-08T16:10:12.067+02:00 -->

XML je jedno z oblíbených buzz-words poslední doby. Jedná se ovšem také o navýsost užitečný formát pro přenos počítače čitelných informací. Většina novějších technologií XML nějakým způsobem využívá. 

[![CC licensed: B Tal via Flickr](https://www.cdn.altairis.cz/Blog/2007/20070508-xmlsign%5B12%5D.jpg)](http://www.flickr.com/photos/b-tal/60434486/) Velkou výhodou (správně použitého) XML jako formátu je jeho univerzální použitelnost napříč různými platformami. Data v XML je možné vytvářet a zpracovávat na všech myslitelných platformách a ve většině existujících jazyků. I semináře, na které vás zvu, jsou technologicky neutrální, budu se zabývat nezávislými standardy, které je možné zpracovávat pomocí libovolné technologie. Mohou vám tedy být k užitku i v případě, že pro vývoj nepoužíváte platormu .NET, ale třeba PHP na Un*xu.

Oba dva semináře se konají v [budově pražské pobočky Microsoftu](http://akce.altairis.cz/Locations/1.aspx "Adresa, mapa a navigačn&iacute; instrukce"). Vstup je zdarma, ale je podmíněn předchozí registrací.

## XML v teorii a praxi

**Pondělí, 28. května 2007, od 18:00; **[**registrace účastníků**](http://akce.altairis.cz/Events/93.aspx)

V první přednášce se budeme zabývat jazykem XML (eXtensible Markup Language) jako takovým a možnostmi jeho použití.

*   Syntaktická pravidla jazyka XML, odlišnosti od HTML, význam a použití
*   URL co nikam nevedou: namespaces, jejich význam
*   Formální popis struktury dokumentu pomocí DOCTYPE a XML Schémat
*   Modifikace a rozšiřování stávajících formátů pomocí vlastních namespaces
*   XML over HTTP: nenápadné představení webových služeb, SOAP a XML-RPC
*   Obvyklé použití, obvyklé standardy 

## Úvod do XSL/XSLT, jazyk XPath

**Pondělí, 4. června 2007, od 18:00; **[**registrace účastníků**](http://akce.altairis.cz/Events/93.aspx)

Ve druhé přednášce se zaměříme na XSL (eXtensible Stylesheet Language) a XSL transformace. Jedná se o způsob, jak pomocí šablon (XSL stylesheets) automaticky převést XML do jiného formátu. Typicky například jiného XML nebo HTML, ale výstupem může být v podstatě cokoliv.

Druhým, souvisejícím, tématem bude jazyk XPath - XML dotazovací jazyk, který XSL transformace (ale nejenom ony) využívají.

*   Obecná idea konverze formátů, představení XSL a XSL transformací
*   Dotazovací jazyk XPath: příkazy (elementy), funkce...
*   XSL proměnné, transform arguments
*   Rekurzivní šablony a všeliké jiné různé
*   Provádění transformací na straně WWW klienta (browseru) 

Obojí bude předváděno na praktických příkladech ze života. Podrobnější informace a možnost registrace najdete na webu [akce.altairis.cz](http://akce.altairis.cz/).