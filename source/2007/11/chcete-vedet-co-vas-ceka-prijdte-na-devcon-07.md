<!-- dcterms:identifier = aspnetcz#168 -->
<!-- dcterms:title = Chcete vědět, co vás čeká? Přijďte na DevCon '07 -->
<!-- dcterms:abstract = Chcete vědět, co vás čeká v následujícím roce? Jaké novinky přináší Internet Information Services 7.0, Windows Server 2008, Microsoft .NET 3.5 nebo Microsoft SQL Server 2008? Přijďte v Praze nebo Bratislavě na DevCon '07. Uvnitř článku najdete soutěž s možností výhry volného vstupu. -->
<!-- np9:categoryId = 6 -->
<!-- x4w:category = Akce a události -->
<!-- np9:authorId = 1 -->
<!-- np9:authorEmail = michal.valasek@altairis.cz -->
<!-- dcterms:creator = Michal Altair Valášek -->
<!-- dcterms:created = 2007-11-12T16:06:02.003+01:00 -->
<!-- dcterms:date = 2007-11-12T16:06:02.003+01:00 -->

V následujícím roce nás čeká spousta novinek. Proto je tu DevCon '07, kde se o nich dozvíte víc. Akce se koná **16. listopadu 2007 v Praze** nebo **14. prosince 2007 v Bratislavě**. Akci pořádá počítačová škola Gopas, vstupné činí 990 Kč (po [slevě pro čtenáře ASPNET.CZ](http://www.aspnet.cz/StaticPages/SlevaGopas.aspx "Sleva 10% z kurzovn&eacute;ho v poč&iacute;tačov&eacute; &scaron;kole Gopas") je to 891 Kč). Podrobnější informace a možnost přihlášení najdete na [http://www.gopas.cz/kurzy/DevCon/](http://www.gopas.cz/kurzy/DevCon/).

## O čem bude řeč

Nejprve budu já vykládat o novinkách v IIS 7.0 (těch je hodně) a ASP.NET (těch je málo). Sedmá verze IIS představuje revoluci, kde je všechno jinak, než ve verzích předchozích. Mnohem lépe, ale jinak. Doporučuji tedy věnovat této verzi patřičnou pozornost.

Po mně vás **Tomáš Petříček** seznámí s novinkami v C# 3.0 a technologií LINQ. Vzhledem k tomu, že je jeden z nejpovolanějších, já ho budu poslouchat velmi pozorně a vám doporučuji totéž.

Do třetice všeho dobrého přijde **Erik Caha** s novinkami v Microsoft SQL Serveru 2008. Na ten jsem se ještě vůbec nestihl ani podívat, ale prý je tam také ledacos zajímavého.

Ač se (v Praze) akce koná v prostorách Microsoftu, nepořádá ji MS a bude se jednat o akci povahy ryze technické, nikoliv o marketingové bláboly.

## Vyhrajte vstup zdarma

Ve spolupráci s počítačovou školou Gopas jsme pro vás již tradičně připravili soutěž o volnou vstupenku na shora uvedenou akci. Soutěžní stránky najdete na [https://wwwapp.altairis.cz/SoutezDevCon/](https://wwwapp.altairis.cz/SoutezDevCon/ "https://wwwapp.altairis.cz/SoutezDevCon/") Soutěž bude uzavřena a výherce vylosován 14. listopadu, ve 14:14:14 ;-)