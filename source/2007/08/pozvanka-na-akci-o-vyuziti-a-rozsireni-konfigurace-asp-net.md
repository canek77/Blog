<!-- dcterms:identifier = aspnetcz#165 -->
<!-- dcterms:title = Pozvánka na akci o využití a rozšíření konfigurace ASP.NET -->
<!-- dcterms:abstract = Po prázdninové přestávce vás znovu zvu do pražského Microsoftu na akci o konfiguračním modelu ASP.NET. -->
<!-- np9:categoryId = 6 -->
<!-- x4w:category = Akce a události -->
<!-- np9:authorId = 1 -->
<!-- np9:authorEmail = michal.valasek@altairis.cz -->
<!-- dcterms:creator = Michal Altair Valášek -->
<!-- dcterms:created = 2007-08-21T09:10:57.467+02:00 -->
<!-- dcterms:date = 2007-08-21T09:10:57.467+02:00 -->

Po prázdninové přestávce vás znovu zvu do pražského Microsoftu na programátorský seminář. 

ASP.NET aplikace jsou ve své podstatě volná konfederace nezávislých tříd a je to právě konfigurační systém, který říká, kdy a k čemu se která třída má použít. 

V tomto semináři se podíváme na to, jak obecně .NET konfigurační model funguje (soubory machine.config, web.config, konfigurační sekce...) a také jak ho můžeme rozšiřovat snadným vytvářením vlastních konfiguračních sekcí. 

Podíváme se také na provider object model v ASP.NET a možnost vytvářet vlastní providery, což je téma, které s konfigurací těsně souvisí. 

Podrobnosti použití standardního .NET konfiguračního modelu jsou o to aktuálnější, že tento model je použit i pro konfiguraci nové verze Internet Information Services - IIS 7.0. 

Akce se koná 30. 8. 2007 od 18:00 v budově pražské pobočky Microsoftu. 

Vstup na akci je zdarma, ale je podmíněn předchozí registrací a předložením vytištěné pozvánky. Registraci můžete provést na webu [akce.altairis.cz](http://akce.altairis.cz/Events/122.aspx). 