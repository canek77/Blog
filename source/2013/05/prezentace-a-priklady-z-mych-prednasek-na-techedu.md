<!-- dcterms:identifier = aspnetcz#3412 -->
<!-- dcterms:title = Prezentace a příklady z mých přednášek na TechEdu -->
<!-- dcterms:abstract = Jak jsem sliboval na konferenci samé, zveřejňuji příklady ze svých přednášek ke stažení. Pokud mne ještě pořád nemáte dost, můžete mne sledovat na Facebooku, Twitteru nebo pokládat anonymně otázky na Ask.fm. -->
<!-- np9:categoryId = 6 -->
<!-- x4w:category = Akce a události -->
<!-- np9:authorId = 1 -->
<!-- np9:authorEmail = michal.valasek@altairis.cz -->
<!-- dcterms:creator = Michal Altair Valášek -->
<!-- dcterms:created = 2013-05-24T19:23:41.457+02:00 -->
<!-- dcterms:date = 2013-05-24T19:23:41+02:00 -->
<!-- x4w:pictureWidth = 150 -->
<!-- x4w:pictureHeight = 150 -->
<!-- x4w:pictureUrl = /perex-pictures/20130501-pozvanka-na-teched-a-moje-prednasky.png -->

Jak jsem sliboval na konferenci samé, zveřejňuji příklady ze svých přednášek ke stažení. Pokud mne ještě pořád nemáte dost, můžete mne sledovat na [Facebooku](http://www.facebook.com/rider.cz), [Twitteru](https://twitter.com/ridercz) nebo pokládat anonymně otázky na [Ask.fm](http://ask.fm/ridercz).

1.  [**Keynote + novinky**](http://www.cdn.altairis.cz/Prednasky/20130521-01_Novinky.zip) Opět po roce přehled toho, co si na nás Microsoft připravil v oblasti (nejenom) webového vývoje. Seznámíme se s novinkami ve druhém čtvrtletním update Visual Studia 2012, s rozšířením Web Essentials a novinkami nejnověji dostupnými v ASP.NET 4.5.
2.  [**SignalR: Realtime web v ASP.NET**](http://www.cdn.altairis.cz/Prednasky/20130521-02_SignalR.zip) Ze serverového kódu nelze volat klientský. Klient se vždy musí připojit na server a nikdy naopak. Data nelze na klienta "tlačit", musí si je vždy výslovně vyžádat. Nelze zjstit, že klient zavřel okno prohlížeče, ani skutečný počet současných uživatelů webu. Základní paradigmata webového vývoje přestávají díky novým vymoženostem v HTML a HTTP (jako například Web Sockets) platit. Open source knihovna SignalR, která je nyní součástí ASP.NET umožňuje propojit webový server a klienta v reálném čase a aktualizovat údaje ihned, když se server o změně dozví, bez čekání na nějaký timeout.
3.  [**E-mail pro programátory webových aplikací**](http://www.cdn.altairis.cz/Prednasky/20130522-03_Email.zip) Co je těžkého na tom, poslat z webové aplikace mail? Docela dost, pokud chcete rozesílat zpráv velké množství, lokalizovat je do několika jazyků, spravovat mailing listy nebo tak činit ve Windows Azure. A ještě horší to je, když chcete e-maily nejenom odesílat, ale i přijímat a zpracovávat příchozí zprávy. Ukážeme si osvědčené postupy, jak tyto problémy řešit.
4.  [**Bundling a minifikace v ASP.NET**](http://www.cdn.altairis.cz/Prednasky/20130522-04_Bundling.zip) Dnešní webové aplikace si nevystačí s prostým HTML a potřebují ke štěstí značné množství doplňkových souborů s kaskádovými styly a JavaScriptem. ASP.NET umí tyto soubory jednoduše sloučit do jednoho a zkomprimovat, čímž se zmenší počet HTTP requestů a objem stahovaných dat. Zároveň elegantně řeší i cache busting při změně zdrojových souborů. Podíváme se také na nové způsoby registrace skriptů, potřebné pro plnohodnotnou práci s ASP.NET 4.5.
5.  [**HTTPS a SSL v IIS 8.0**](http://www.cdn.altairis.cz/Prednasky/20130522-05_IIS8_SSL.zip) IIS 8.0, součást Windows Serveru 2012, nabízí řadu novinek pro práci se zabezpečeným HTTP: HTTPS/SSL/TLS. Nový certificate store, vyšší výkon, podpora SNI a více šifrovaných webů na jedné IP adrese… V dnešní době již neexistuje mnoho důvodů, proč nepoužívat pro webové aplikace přístup přes SSL.
6.  [**Bootstrap, aneb začínáme s novým projektem v ASP.NET**](http://www.cdn.altairis.cz/Prednasky/20130523-06_Boilerplate.zip) Začít s novou webovou aplikací v ASP.NET od nuly není zase tak snadné. Instalace a registrace obvyklých knihoven v aktuálních verzích, konfigurace bundlingu a minifikace, vytvoření základní struktury… Nudné operace, které se opakují s jedním každým novým projektem. Ukážeme si, jak nastartovat nový projekt v duchu aktuálních technologií a jak celý proces automatizovat pomocí NuGet balíčků
7.  [**Deployment webových aplikací**](http://www.cdn.altairis.cz/Prednasky/20130523-07_Deployment.zip) Webovou aplikaci máme hotovou a je třeba ji nasadit na server. Netřeba ručně kopírovat pomocí FTP, když máme MS Deploy a Web Publishing. Umí nasadit, co je potřeba, provést transformaci konfiguračních souborů, nebo třeba i migraci databáze. Tento postup lze použít pro nasazení aplikace do Windows Azure, ale i na vlastní servery a s příchodem nejnovější aktualizace doznal mnohých vylepšení.
8.  [**Ladění HTTP**](http://www.cdn.altairis.cz/Prednasky/20130523-08_HTTP.zip) Co se vlastně děje při komunikaci mezi webovým serverem a klientem, ať už jím je běžný webový prohlížeč, nebo cokoliv jiného? Pomocí nástrojů jako jsou IE Developer Tools nebo Fiddler můžete webovou komunikaci odposlouchávat, a nejenom to – lze ji různým způsobem modifikovat, testovat různé požadavky nebo za letu dešifrovat HTTPS traffic. 
9.  [**Bezpečné webové API: Jak to dělat správně**](http://www.cdn.altairis.cz/Prednasky/20130524-09_SecureAPI.zip) Nikdy jsem se nebál platit kartou na Internetu, dokud jsem nebyl nucen z klientské strany implementovat komunikaci s platebními bránami. Poté jsem pocítil neodolatelné nutkání sdělit světu, jak se to dá jednoduše udělat správně. Nemusíte dělat zrovna platební bránu, abyste mohli zajistit bezpečnou a průkaznou komunikaci dvou stran přes dohodnuté API. Ukážeme si na praktických příkladech způsob, jak takovou komunikaci zabezpečit pomocí symetrické i asymetrické kryptografie,
10.  [**Azure Web Sites prakticky**](http://www.cdn.altairis.cz/Prednasky/20130524-10_AzureWebSites.zip) Konečně pořádný web hosting! Azure Web Sites totiž v podstatě nic jiného nejsou, kvalitně a komfortně udělaný web hosting od Microsoftu. Má ovšem svá omezení a drobné problémy. Na příkladu několika aplikací si ukážeme, jak lze Azure Web Sites používat a jak řešit problémy, na které pravděpodobně při migraci narazíte.