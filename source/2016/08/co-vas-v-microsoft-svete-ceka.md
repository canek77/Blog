<!-- dcterms:identifier = aspnetcz#5446 -->
<!-- dcterms:title = Co vás v Microsoft světě čeká? -->
<!-- dcterms:abstract = Microsoft připravuje pro nejbližší období spoustu novinek, a to mnohdy zásadních. Ačkoliv nás čekají velké koncepční změny, komunikace k vývojářům tomu úplně neodpovídá. Proto se "obvyklí podezřelí" rozhodli na vlastní triko příští týden uspořádat třídenní konferenci CORESTART, na které vám ukážeme, co se na vás chystá. -->
<!-- np9:categoryId = 6 -->
<!-- x4w:category = Akce a události -->
<!-- np9:authorId = 1 -->
<!-- np9:authorEmail = michal.valasek@altairis.cz -->
<!-- dcterms:creator = Michal Altair Valášek -->
<!-- dcterms:created = 2016-08-12T03:19:34.3+02:00 -->
<!-- dcterms:date = 2016-08-12T03:00:00+02:00 -->
<!-- x4w:pictureWidth = 150 -->
<!-- x4w:pictureHeight = 150 -->
<!-- x4w:pictureUrl = /perex-pictures/20160812-co-vas-v-microsoft-svete-ceka.png -->

Microsoft připravuje pro nejbližší období spoustu novinek, a to mnohdy zásadních. Ačkoliv nás čekají velké koncepční změny, komunikace k vývojářům tomu úplně neodpovídá. Proto se "obvyklí podezřelí" rozhodli na vlastní triko příští týden uspořádat třídenní konferenci CORESTART, na které vám ukážeme, co se na vás chystá.

.NET Core je ve verzi 1.0 RTM a nejedná se tedy už o nějakou nezávaznou betu. Kromě tvrdých fakt vám na konferenci vyjevíme i naše názory na celou věc a vhodnost migrace aplikací a praktické nasazení, stejně jako praktické zkušenosti vyplývající ze (samozřejmě omezeného) provozu.

Konference se bude konat v Praze v Microsoftu a jednotlivé dny se budou týkat různých témat. Můžete přijít na celé tři dny nebo klidně nebo jenom na jeden, podle témat, která vás zajímají. Vstup na první nebo druhý den stojí 1000 Kč, případně 1600 Kč na oba dva dny, v ceně je i teplý oběd. Vstup na poslední den je bezplatný.

## Středa 17. 8. – Datacenter Virtualization Day

Středa bude one-man-show [Kamila Romana](http://www.kamilrt.net/). Bude se věnovat novému Windows Serveru a zejména jeho schopnostem v oblasti virtualizace. Řeč bude i o Nano serveru, který pořádně zamíchá karty.

## Čtvrtek 18. 8. – .NET Core Day

Ve čtvrtek přijde řeč na .NET Core 1.0. Nový "dotnet", který představuje totální reboot platformy a jde o skutečnou revoluci po stránce technické i po stránce ideové. Totéž se týká Entity Frameworku. Přednášet budou obvyklí podezřelí, Valášek, Jecha, Činčura.

## Pátek 19. 8. – DotVVM Day

Platforma .NET Core nepočítá s technologií Web Forms a jediným "oficiálně" podporovaným frameworkem bude ASP.NET MVC. Ne všichni jsou z něho ovšem nadšeni tak, jako Microsoft. Zejména autoři komplexních line of business aplikací si často trhají vlasy hrůzou.

Proto skupina vývojářů s Tomášem Hercegem v čele vytvořila nový webový framework, který se jmenuje DotVVM (možná jste o něm slyšeli ještě pod jeho předchozím kódovým označením Redwood). Ten je určen právě pro psaní těchto aplikací a rád by byl jakými si "Web Forms Core", protože zachovává to dobré z Web Forms a posouvá je po architektonické stránce do dnešní doby.

Pátek tedy bude věnován Tomáši Hercegovi, který vám DotVVM předvede a přesvědčí vás, že se vyplatí mu věnovat pozornost.

Podrobnější informace a možnost registrace najdete na webu [www.corestart.cz](https://www.corestart.cz). 