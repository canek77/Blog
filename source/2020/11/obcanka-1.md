<!-- dcterms:title = Záznam z online přednášky Dvounohý kůň versus úřední šiml -->
<!-- dcterms:abstract = Když popisuji své zážitky s úřady, lidi se mně často ptají, jestli na styk s nimi nedělám nějaké školení. Tak jsem se rozhodl jedno takové udělat, a to online. Lze ho chápat jako jemný úvod do sebeobrany prostřednictvím práva. Nejenom při styku s úřady či policií, ale třeba i ve sporu s obchodníkem při reklamaci nebo sousedem, kterému se nelíbí váš pes. -->
<!-- dcterms:creator = Michal Altair Valášek -->
<!-- x4w:pictureUrl = /perex-pictures/20201116-obcanka-1.png -->
<!-- x4w:pictureWidth = 150 -->
<!-- x4w:pictureHeight = 150 -->
<!-- x4w:coverUrl = /cover-pictures/20201116-obcanka-1.jpg -->
<!-- x4w:coverCredits = Wesley Tingey via Unsplash.com -->
<!-- x4w:category = Akce a události -->
<!-- x4w:category = Politika -->
<!-- x4w:category = Lidé a jiná zvěř -->
<!-- dcterms:dateCreated = 2020-11-12 -->
<!-- dcterms:date = 2020-11-16 -->

Když popisuji své zážitky s úřady, lidi se mně často ptají, jestli na styk s nimi nedělám nějaké školení. Tak jsem se rozhodl jedno takové udělat, a to online jako live stream na Youtube. Lze ho chápat jako jemný úvod do sebeobrany prostřednictvím práva. Nejenom při styku s úřady či policií, ale třeba i ve sporu s obchodníkem při reklamaci nebo sousedem, kterému se nelíbí váš pes.

<div style="position:relative;padding-top:56.25%;">
  <iframe src="https://www.youtube-nocookie.com/embed/kauLvkbiQRA" frameborder="0" allowfullscreen allow="accelerometer; autoplay; encrypted-media; gyroscope; picture-in-picture" style="position:absolute;top:0;left:0;width:100%;height:100%;"></iframe>
</div>

## Obecné zásady

V prvním dílu jsme si řekli pár obecných zásad, které byste měli vždycky dodržovat:

1. **Znám zákony a vím kde je najít.** Nemusíte za všech okolností zákony dodržovat, ale měli byste je znát. V dostupné a srozumitelné podobě je najdete na webu [Zákony pro lidi](https://www.zakonyprolidi.cz). Každý by měl alespoň zběžně znát následující zákony:
    * [Ústava ČR](https://www.zakonyprolidi.cz/cs/1993-1) a [Listina základních práv a svobod](https://www.zakonyprolidi.cz/cs/1993-2)
    * [Občanský zákoník](https://www.zakonyprolidi.cz/cs/2012-89)
    * [Správní řád](https://www.zakonyprolidi.cz/cs/2004-500)
    * [Zákon o Policii ČR](https://www.zakonyprolidi.cz/cs/2008-273) a o [obecní policii](https://www.zakonyprolidi.cz/cs/1991-553)
    * [Trestní zákoník](https://www.zakonyprolidi.cz/cs/2009-40) a [přestupkový zákon](https://www.zakonyprolidi.cz/cs/2016-250)
2. **Vím kde stojím a v jaké jsem pozici.** Vím, jaké je moje aktuální postavení a jaká v něm mám práva a povinnosti. Když to nevím, zeptám se na to. Vím, že ďábel se skrývá v detailech.
3. **Všechno si dokumentuji; co není na papíře, neexistuje.** Obecně se vyhýbám ústnímu jednání a preferuji písemnou komunikaci, protože pak mám možnost v klidu si vše přečíst a prostudovat a reagovat. Není-li možné se ústnímu jednání vyhnout, nahrávám si ho - nepotřebuji k tomu souhlas protistrany. Nepodepisuji, čemu nerozumím a s čím nesouhlasím. Na ulici nepodepisuju nikdy nic.
4. **Umím číst.** Nejzásadnější problém, neboť vyžaduje funkční gramotnost a ta v ČR není vysoká. Jakýkoliv dokument, který obdržím, si pečlivě přečtu, porozumím jeho obsahu a ověřím si odkazy. Nepředpokládám, že úřad zná zákon, dodržuje ho a postupuje vždy správně.
5. **Nenechám se zastrašit.** Pokusím se odolat psychologickému nátlaku. Je-li to možné, pokusím se změnit paradigma komunikace a převzít aktivní roli.

## Pokračování příště: Svobodný přístup k informacím

Příští díl bude věnován zákonu 106/1999 Sb. o svobodném přístupu k informacím. Ukážeme si, jak postupovat ve chvíli, kdy od úřadu požadujeme nějaké informace a co dělat ve chvíli, kdy nám je úřad nechce dát.

> * **Kdy:** pondělí 23. listopadu 2020 od 18:00.
> * **Kde:** [YouTube stream](https://youtu.be/wiALBE6k8nY) - tamtéž bude dostupný ihned po skončení záznam.
> * [Stránka události na Facebooku](https://fb.me/e/3qVhvs4i7) kde můžete v předstihu pokládat dotazy.

Můžete mi též pokládat otázky a psát náměty, a to přímo v průběhu streamu,  nebo v předstihu na [stránce události na Facebooku](https://fb.me/e/3qVhvs4i7) nebo anonymně na [Ask.fm](https://ask.fm/ridercz).

