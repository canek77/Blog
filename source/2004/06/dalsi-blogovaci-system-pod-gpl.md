<!-- dcterms:identifier = riderweblog#154 -->
<!-- dcterms:title = Další blogovací systém pod GPL -->
<!-- dcterms:abstract = Po roce vývoje je .NET systém Cheetah uvolněn pro širokou veřejnost -->
<!-- np9:categoryId = 1 -->
<!-- x4w:category = Koně -->
<!-- np9:authorId = 1 -->
<!-- np9:authorEmail = michal.valasek@altairis.cz -->
<!-- dcterms:creator = Michal Altair Valášek -->
<!-- dcterms:created = 2004-06-21T08:46:41.687+02:00 -->
<!-- dcterms:date = 2004-06-21T08:46:41.687+02:00 -->

![Logo Cheetah CMS](https://www.cdn.altairis.cz/Blog/cheetah.png)

Blogovacích systémů je spousta. Spousta jich je k dispozici i pod GPL. Vyznačují se ovšem zhusta tím, že jsou psány v PHP nebo jiném obskurním pro mne nepoužitelném jazyce a že jsou stavěny pro krátké zprávy a ne objemné jazykové exhibice mého stylu.

Když jsem před rokem a půl zakládal tento web, napsal jsem si tudíž vlastní systém a nazval ho Cheetah. Původní ušlechtilá idea byla použít ho jako ukázku, napsat o něm sérii článků a dát ho k dispozici jako open source pod GPL. Což o to, idea to byla ušlechtilá. Nicméně skončila prvním krokem, k napsání článků jsem se už nikdy nedokopal.

Po jisté době provozu jsem objevil neduhy původního systému a rozhodl jsem se napsat Cheetah celý od základu znovu. A aby se na to nezapomnělo, články ohledně jeho zrodu jsem psal pro [ASP Network](http://www.aspnetwork.cz/) průběžně. Dnes jsem nasadil novou verzi na svůj vlastní weblog a zároveň publikoval zdrojový kód na svém [softwarovém webu](http://software.altaircom.net/software/cheetah.aspx).

Architekturou je Cheetah 3 v zásadě připraven pro Whidbey (.NET 2.0). Jakmile bude k dispozici nějaká dosatečně stabilní verze, jejíž licence mi to umožní, spusím Cheetah na Whidbey, což mi konečně umožní generovat valid XHTML.

Současně jsem změnil grafiku tohoto webu. Je věrná původní jednoduchosti, i když už není tak brutální jako původní šedá verze.

Předpokládám, že v provozu odchytím zapomenuté chybičky a v dohledé době nasadím tuto verzi i na blogy svých přátel, kteří používají stávající Cheetah (ano, Felixi, nemusíš se hlásit, pamatuji na tebe :)