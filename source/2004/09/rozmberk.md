<!-- dcterms:identifier = riderweblog#170 -->
<!-- dcterms:title = Rožmberk -->
<!-- dcterms:abstract = Zprávy z podhradí -->
<!-- np9:categoryId = 1 -->
<!-- x4w:category = Koně -->
<!-- np9:authorId = 1 -->
<!-- np9:authorEmail = michal.valasek@altairis.cz -->
<!-- dcterms:creator = Michal Altair Valášek -->
<!-- dcterms:created = 2004-09-04T14:11:06.063+02:00 -->
<!-- dcterms:date = 2004-09-04T14:11:06.063+02:00 -->

Ledva jsme vystrčili čumák z chatky, začlalo pršet. Fest. Vydali jsme se nicméně na nákup do "města", takže už mám sandály do vody. Dorazili i Felix s Muflonem, takže ZOO je kompletní. Radost z triumfálního vstupu Felixovi zkazila skutečnost, že kvůli rozvratnému působení vlčáků jsme beztak byli vzhůru. Kromě toho jeho rozlet zarazilo dvojhlasné výhružné vrčení našich zlatíček.

Jsme na obědě v Rožmberku. Zvažovali jsme návštěvu místního hradu ale obávám se, že by nás kastelán mohl přivítat vroucí smůlou a fekáliemi vrhanými z hradeb... A nejhorší je, že by mu to mohlo projít s odkazem na historické tradice.

Nepotopitelnost raftu se prokázala prakticky: bez nehody jsme projeli trasu z Vyššího Brodu na Rožmberk včetně všech jezů a Herbertova, a to bez zásadnějších problémů, neudělali jsme se ani jednou. Jistou roli v tomto směru nepochybně zahrálo též to, že se dnes koná závod nekonvenčních plavidel, takže vypustili z Lipna dost vody, že Herbertov fakticky přestal existovat a ze slalomového koryta zbylo několik vlnek...

Přeprava vlka vodní cestou se - alespoň v našem případě - osvědčila. Za Apu mluvit nemohu, protože nám hned na začátku uplavali a našli jsme je až tady v podhradí.

Další zprávy jest očekávati večer.