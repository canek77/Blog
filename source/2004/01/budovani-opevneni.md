<!-- dcterms:identifier = riderweblog#124 -->
<!-- dcterms:title = Budování opevnění -->
<!-- np9:categoryId = 3 -->
<!-- x4w:category = Vlci -->
<!-- np9:authorId = 1 -->
<!-- np9:authorEmail = michal.valasek@altairis.cz -->
<!-- dcterms:creator = Michal Altair Valášek -->
<!-- dcterms:created = 2004-01-18T18:56:11+01:00 -->
<!-- dcterms:date = 2004-01-18T18:56:11+01:00 -->

Zásadní část dnešního dne jsem strávil budováním opevnění. Snažil jsem se udělat BDSM.CZ blbvzdorné a svoji pracovnu vlkuvzdornou :)

V noci jsem spouštěl dva nové moduly [BDSM.CZ](http://www.bdsm.cz/) a aplikoval novou autoritativní politiku dušení flamewarů hned v počátku. Mám dostatek moderátorských zkušeností aby mi bylo jasné, že vykynožit tento problém není možné, ale cítím morální povinnost se o to alespoň pokusit.

[![Vlka pod stolem](http://weblog.rider.cz/files/vlka_podstolem_lq.jpg "Vlka pod stolem")](https://www.cdn.altairis.cz/Blog/vlka_podstolem_hq.jpg)Pevně doufám, že moje druhá obranná hráz bude podstatně účinnější: stoly mám v pracovně postavené do U asi 70cm od zdi, aby se dalo trochu rozumně manipulovat s kabely. Jak jsem [již byl pravil](http://weblog.rider.cz/ShowRecord.aspx?day=20040117), prvním vlčiným krokem v novém bytě bylo, že si shodila na hlavu můj router. Spleť kabelů začala považovat za svoje hájemství a většinu času trávila zamotána do síťových šňůr. Ledva jsem se probral, zakoupil jsem větší množství dřevotřísky a ucpal všechny přístupové trasy.

Vlka se chvíli snažila procpat skrz knihovnu, ale pak to vzala filozoficky a nasáčkovala se pod stůl, mezi mé nohy a skartovačku. Ta by měla být vlkůmvzdorná už z výroby :)