<!-- dcterms:identifier = riderweblog#123 -->
<!-- dcterms:title = Pes do domu aneb už jsme zase tři -->
<!-- np9:categoryId = 3 -->
<!-- x4w:category = Vlci -->
<!-- np9:authorId = 1 -->
<!-- np9:authorEmail = michal.valasek@altairis.cz -->
<!-- dcterms:creator = Michal Altair Valášek -->
<!-- dcterms:created = 2004-01-17T20:08:48+01:00 -->
<!-- dcterms:date = 2004-01-17T20:08:48+01:00 -->

[![Fotografie Esty](http://weblog.rider.cz/files/esta1st_lq.jpg "Esta Kanýčo a Mysh (Esta je ta hezčí)")](http://weblog.rider.cz/files/esta1st_hq.jpg)Dlouho nám to [bezpsí období](http://weblog.rider.cz/ShowRecord.aspx?day=20031113) nevydrželo. Dnešního večera obohatila naši domácnost Esta Kanýčo, čtyřměsíční fenka [československého vlčáka](http://www.cswolfdog.cz/). Ano, je to jedna z těch dvou slečen, co se je [snažila udat Alraune](http://weblog.alraune.cz/ShowRecord.aspx?day=20040112).

Po ČSV toužím od doby, co jsem se o tomto plemeni dozvěděl a přečetl si všechno, co jsem našel. Teď, soustředěným nálakem na Mysh a trochu nekonsensuálním způsobem, jednu vlčandu máme.

Hned po příchodu domů (získali jsme ji trochu nečekaně, takže jsem nemohl předem učinit patřičná opatření) si shodila na hřbet můj router a udělala loužičku uprostřed mého pokoje. No, opatření kterak ho učinit vlčákovzdorným jsem již vymyslel, teď je třeba je jenom realizovat, což učiním hned zítra.

Můžete se podívat také na její první fotografii, kterou jsem pořídil -- a každému, kdo mne jenom trochu zná, musí být jasné, že není ani zdaleka poslední.

Takže Altair Communications, je opět kompletní: smečka počítačů, jeden [kůň](http://www.rider.cz/), jedna [myš](http://www.bestijka.cz/) a jeden pes.