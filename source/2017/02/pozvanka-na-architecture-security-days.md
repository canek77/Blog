<!-- dcterms:identifier = aspnetcz#5455 -->
<!-- dcterms:title = Pozvánka na Architecture & Security Days -->
<!-- dcterms:abstract = Kdo si hraje, nezlobí. Takže abychom nezlobili, připravili jsme si pro vás s Tomášem Hercegem novou dvoudenní konferenci. -->
<!-- np9:categoryId = 6 -->
<!-- x4w:category = Akce a události -->
<!-- np9:authorId = 1 -->
<!-- np9:authorEmail = michal.valasek@altairis.cz -->
<!-- dcterms:creator = Michal Altair Valášek -->
<!-- dcterms:created = 2017-02-21T22:40:53.737+01:00 -->
<!-- dcterms:date = 2017-02-21T22:40:54+01:00 -->
<!-- x4w:pictureWidth = 150 -->
<!-- x4w:pictureHeight = 150 -->
<!-- x4w:pictureUrl = /perex-pictures/20170221-pozvanka-na-architecture-security-days.jpg -->

S Tomášem Hercegem jsme pro vás připravili dvoudenní akci, která bude věnována softwarové architektuře a bezpečnosti. Tato dvě témata jsme vybrali, protože jsou často podceňována s dosti spolu souvisejí.

## Den 1: Architektura (Tomáš Herceg, úterý 28. 3.)

První den bude věnován klasické softwarové architektuře. Tomáš bude mluvit o dependency injection, jejíž použití je v .NET Core v podstatě nezbytné, o automatizovaném testování pomocí MS Test 2 a xUnitu a na závěr představí svůj open source projekt Riganti Utils Infrastructure 2, který umožní popisované patterny snadno implementovat v nových aplikacích.

## Den 2: Bezpečnost (Michal Altair Valášek, středa 29. 3.)

Druhý den se bude týkat bezpečnosti. Ukážu vám, jak vhodnou architekturou aplikace předejít nejtypičtějším bezpečnostním chybám, jak správně naimplementovat HTTPS, včetně využití populární CA Let's Encrypt na Windows a IIS a základy kryptografie z hlediska ideje i implementace.

## Kdy, kde, zač

Akce se bude konat 28. a 29. března 2017 v pražské pobočce Microsoftu. Cena vstupného je 3000 Kč za oba dny nebo 1500 Kč za jeden den včetně občerstvení a oběda. Akci pořádá DotNetCollege a Altairis. Podrobnější informace a možnost registrace najdete na [www.archsec.cz](http://www.archsec.cz).