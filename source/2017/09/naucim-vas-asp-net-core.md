<!-- dcterms:identifier = aspnetcz#5460 -->
<!-- dcterms:title = Naučím vás ASP.NET Core -->
<!-- dcterms:abstract = Na páteční akci jsem vás (snad) přesvědčil, že budoucnost ASP.NET se jmenuje ASP.NET Core. Teď vás ho naučím používat. -->
<!-- np9:categoryId = 6 -->
<!-- x4w:category = Akce a události -->
<!-- np9:authorId = 1 -->
<!-- np9:authorEmail = michal.valasek@altairis.cz -->
<!-- dcterms:creator = Michal Altair Valášek -->
<!-- dcterms:created = 2017-09-09T23:44:55.733+02:00 -->
<!-- dcterms:date = 2017-09-09T23:44:56+02:00 -->
<!-- x4w:pictureWidth = 150 -->
<!-- x4w:pictureHeight = 150 -->
<!-- x4w:pictureUrl = /perex-pictures/logo-dnc.png -->

Na páteční akci jsem vás (snad) přesvědčil, že budoucnost ASP.NET se jmenuje ASP.NET Core. Teď vás ho naučím používat. Připravil jsem totiž sadu čtyř dvoudenních kurzů, které jsou speciálně navržené pro stávající .NET programátory, které mají rychle uvést do nového světa .NETu.

Kurzy na sebe těsně navazují a proto důrazně doporučuji projít všemi čtyřmi. První ze série začíná už následující čtvrtek.

*   **[14. – 15. 09. 2017] **[**Co to je a jak to funguje:**](https://www.dotnetcollege.cz/kurz/1062/ASP-NET-Core-1-4-Co-to-je-a-jak-to-funguje) Úvodní kurz celé série. Ve dvou dnech si ukážeme, jak .NET Core vnitřně funguje, jak zpracovává požadavky  a jaká je nová struktura projektu. Naučíte se psát middleware, což je náhrada http handlerů a modulů a hostovat svou aplikaci nezávisle nebo v IIS.
*   **[21. – 22. 09. 2017] **[**Architektura a IoC/DI:**](https://www.dotnetcollege.cz/kurz/1063/ASP-NET-Core-2-4-Architektura-a-IoC-DI) Nová platforma .NET Core obsahuje už v základu podporu pro Dependency Injection a v podstatě si vynucuje dodržování SOLID principů při tvorbě aplikace. V tomto dvoudenním kurzu si vyzkoušíte, jak monolitickou aplikaci postupně přeměnit v aplikaci, kterou .NET Core nativně používá. Také se naučíte jak používat vestavěný IoC/DI kontejner a jak ho nahradit jiným, schopnějším.
*   **[05. – 06. 10. 2017] **[**Novinky v MVC Core:**](https://www.dotnetcollege.cz/kurz/1064/ASP-NET-Core-3-4-Novinky-v-MVC-Core-1-0-) Nová platforma .NET Core přináší i novou verzi MVC frameworku. V tomto dvoudenním kurzu si ukážeme, jak se používá. Vyzkoušíte si novinky, jako tag helpery (včetně tvorby vlastních) nebo view components. V kombinaci se znalostmi z předchozích dvou kurzů tak dokážete napsat kompletní aplikaci v ASP.NET Core + MVC a nasadit ji. *(Poznámka: v názvu kurzu na webu je MVC Core 1.0, ale ve skutečnosti se budeme zabývat již aktuální verzí 2.0.)*
*   **[12. – 13. 10. 2017] **[**Autentizace uživatelů pomocí ASP.NET Identity Core:**](https://www.dotnetcollege.cz/kurz/1065/ASP-NET-Core-4-4-Autentizace-uzivatelu-pomoci-ASP-NET-Identity-Core-) Nová platforma .NET Core nabízí i novou verzi autentizačního frameworku ASP.NET Identity. Ten nahrazuje dnes již zastaralé a nebezpečné ASP.NET Membership a Role providery. Nabízí moderní, rozšiřitelnou architekturu a bezpečnost podle současných standardů. Ve dvou dnech si vyzkoušíte vytvoření běžné aplikace s bezpečně implementovanými standardními funkcemi jako je reset hesla. Poté si vyzkoušíte pokročilejší techniky, jako je použití jednorázových hesel nebo identity federation, přihlašováním pomocí externích poskytovatelů, např. sociálních sítí.

Každý kurz samostatně stojí **8000 Kč**. Nicméně pokud si [objednáte všechny čtyři kurzy](https://www.dotnetcollege.cz/kurz/1066/ASP-NET-Core-kompletni-sada-4-kurzu), místo 32 000 zaplatíte pouze **26 000 Kč**.

Nestačí vám .NET Core? Nelíbí se vám? Láká vás [DotVVM](https://www.dotvvm.com/)? Tomáš Herceg si připravil kurz pro [začátečníky](https://www.dotnetcollege.cz/kurz/1056/DotVVM-pro-zacatecniky) i [pokročilé](https://www.dotnetcollege.cz/kurz/1057/DotVVM-pro-pokrocile).