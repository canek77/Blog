<!-- dcterms:identifier = aspnetcz#225 -->
<!-- dcterms:title = Pozvánka na Microsoft Virtual Tech Days 2009 -->
<!-- dcterms:abstract = Máte rádi odborné konference, ale nemáte čas, peníze či sílu na to cestovat na druhou půlku Evropy nebo ještě lépe světa? Upřímně řečeno, ani se vám nedivím. Po návratu z MVP Summitu v Seattle mě zadek od sedačky v letadle bolel ještě týden. Ay ušetřil vaše pozadí a nejenom to, pořádá Microsoft virtuální akci, kterou si můžete vychutnat, aniž byste museli vstát od počítače. -->
<!-- np9:categoryId = 6 -->
<!-- x4w:category = Akce a události -->
<!-- np9:authorId = 1 -->
<!-- np9:authorEmail = michal.valasek@altairis.cz -->
<!-- dcterms:creator = Michal Altair Valášek -->
<!-- dcterms:created = 2009-03-27T14:34:03.847+01:00 -->
<!-- dcterms:date = 2009-03-27T14:34:03.847+01:00 -->

Máte rádi odborné konference, ale nemáte čas, peníze či sílu na to cestovat na druhou půlku Evropy nebo ještě lépe světa? Upřímně řečeno, ani se vám nedivím. Po návratu z MVP Summitu v Seattle mě zadek od sedačky v letadle bolel ještě týden. Ay ušetřil vaše pozadí a nejenom to, pořádá Microsoft virtuální akci, kterou si můžete vychutnat, aniž byste museli vstát od počítače.

Microsoft Virtual Tech Days 2009 jsou virtuální akce, realizovaná pomocí technologie LiveMeeting. Přednášející ani účastníci nebudou muset nikam cestovat, audio a video přenosy a interakce budou probíhat po Internetu. Celá akce se bude konat **prvního dubna 2009**, po celých 24 hodin postupně v několika časových pásmech. A pro místní účastníky může být zajímavé, že též v několika jazycích.

Většina přednášek bude k dispozici v angličtině, ale několik z nich bude k dispozici i v českém jazyce:
  <table><thead>     <tr>       <th>Čas</th>        <th>Téma</th>     </tr>   </thead><tbody>     <tr>       <td>*11:00-12:00*</td>        <td>Vlastní video server v 60ti minutách </td>     </tr>      <tr>       <td>*12:00-13:00*</td>        <td>WPF Data Binding</td>     </tr>      <tr>       <td>*13:00-14:00*</td>        <td>Windows Mobile Device Management pro vývojáře</td>     </tr>      <tr>       <td>*14:00-15:00*</td>        <td>Microsoft XNA Game Studio  Express 3.0</td>     </tr>      <tr>       <td>*15:30-16:30*</td>        <td>Nové ASP.NET server controls ve verzi 3.5</td>     </tr>      <tr>       <td>*15:30-16:30*</td>        <td>Novinky ve Windows 7 pro vývojáře</td>     </tr>   </tbody></table>  

Jsem jedním ze speakerů (s tématem *Nové ASP.NET server controls ve verzi 3.5*) a kromě mne se účastní ještě další známé firmy: Štěpán Bechynský, Pavel Bánský, Michal Neuwirth (všichni z MS) a Tomáš Herceg (za [VBNET.CZ](http://www.vbnet.cz/)).

Podrobnější informace o české části akce najdete na [českém MSDN](http://www.microsoft.com/cze/events/TechDays/default.mspx), globální stránky a bezplatnou registraci pak na [www.msfttechdays.com](http://www.msfttechdays.com).

**Důležité upozornění:** termíny přednášek nejsou ještě pevné a několikrát se měnily, mimo jiné také kvůli zmatkům s časovými posuny a podobně. V době, kdy toto píšu, jsou na oficiálních stránkách špatné údaje, protože publikační systém MS neumožňuje okamžitou změnu. Údaje ve výše uvedené tabulce jsou poslední známé správné. Spoléhám na to, že jako speakerovi mi řeknou správný čas a v případě, že by se něco ještě měnilo, tak tento článek upravím a znovu vydám.

Microsoft Live Meeting je zajímavá technologie. Mám možnost ji využívat i mimo Virtual Tech Days a zvažuji pořádání menších virtuálnách akcí, protože LiveMeeting nabízí poměrně široké možnosti interakce. Pokud se zúčastníte v hojném počtu akce a vyplníte též hodnocení, které vám bude nabídnuto, velmi mi pomůžete v rozhodování.

**Update 27. 03. 2009, 14:27:** Změněn čas poslední přednášky, skutečně se konají dvě současně. Ze všech přednášek by měly nicméně být k dispozici záznamy.